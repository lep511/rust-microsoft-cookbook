content,title,artDate
" Posle nesreće izazvane obrušavanjem nadstrešnice na Železničkoj stanici u Novom Sadu, novih žrtava nema, a troje povređenih je u teškom opštem stanju, potvrđeno je za Tanjug u Univerzitetskom kliničkom centru Vojvodine (UKCV). „Troje povređenih koji su juče primljeni u UKCV i dalje su u teškom stanju, na intenzivnoj nezi“, rečeno je iz Pres-službe Kliničkog centra za Tanjug. Portparolka Dečje bolnice Andrea Đuretić rekla je da ni sinoć u tu bolnicu nisu primljene dve devojčice. Povezane vesti U Srbiji danas Dan žalosti, u Novom Sadu trodnevna Vesti 08:16 27 Vesti 08:16 27 Završena akcija spasavanja: 14 stradalih i troje teško povređenih u urušavanju nadstrešnice na Železničkoj stanici Vesti 23:31 602 Vesti 23:31 602 „Povodom informacije koju prenose mediji da su dve devojčice preminule, mi ne znamo da li su devojčice bile na Železničkoj stanici i možda su među 14 poginulih, ali u bolnicu nisu primljene i nema novih žrtvi“, rečeno je iz Dečje bolnice u Novom Sadu. Za dalje informacije za javnost, nadležna je policija. Mediji prenose da su tokom noći dve devojčice preminule u Urgentnom centru u Novom Sadu. Prema poslednjim zvaničnim podacima, četrnaestoro ljudi je juče poginulo, a troje je povređeno u nesreći izazvanoj urušavanjem nadstrešnice na staroj zgradi Železničke stanice u Novom Sadu. Vlada Srbije proglasila je 2. novembar za Dan žalosti zbog ove tragedije, dok je u Novom Sadu proglašena trodnevna žalost.","UKCV: Nema novih žrtava, troje povređenih i dalje u teškom stanju",2024-11-02
" Urušavanje nadstrešnice Železničke stanice u Novom Sadu prilikom čega je najmanje jedna osoba stradala dok je više njih povređeno, znak je nebrige i nemara prilikom gradnje, kaže za  arhitekta Slobodan Maldini. Neko je u tom lancu veoma pogrešio i istraga će sigurno pokazati o čemu se radi, navodi on. Komentarišući da je došlo do urušavanja nadstrešnice na stanici koja je nedavno renovirana i puštena u rad, Maldini kaže da se kod nas ruši čak i novogradnja te da nam to još jednom govori o našoj nebrizi, odnosno o nemaru prilikom gradnje. „Ovo znači prvo da je loš projekat, da je možda dobar projekat, ali je loše izveden, da je možda dobro izvedeno, a da je bio loš nadzor nad svim tim, možda da je bio dobar nadzor, a da je na kraju zaključak tog nadzora bio pogrešan. Svakako, neko je u tom lancu veoma pogrešio i videćemo, istraga će sigurno da pokaže o čemu se radi. Da li je loš projekat, da li je loš izvođač, ili je nešto treće, može da bude i neka viša sila u šta sumnjam“, kaže on. Urušila se nadstrešnica Železničke stanice u Novom Sadu: Više ekipa Hitne na terenu, ima povređenih Vesti 12:37 98 Vesti 12:37 98 Završena akcija spasavanja: 14 stradalih i troje teško povređenih u urušavanju nadstrešnice na Železničkoj stanici Vesti 23:31 597 Vesti 23:31 597 (VIDEO) Bagerima se podiže otpala betonska konstrukcija na Železničkoj u Novom Sadu Vesti 13:26 35 Vesti 13:26 35 Prema rečima arhitekte, građani treba da budu zabrinuti jer je ovo, pre svega, jedan neverovatan propust. „Neverovatno je tako nešto da se desi u 21. veku, kada imamo mehanizaciju, kada imamo sve elemente – imamo standardizaciju materijala, gradnje, svega toga. To je prosto neverovatno. Znamo da se dešavaju slučajevi rušenja mostova, ali to se zna zbog čega se to desilo, da li je zbog korozije, da li je zbog više sile, zemljotresa i tako dalje. U ovom slučaju ne znamo još uvek, vrlo je rano da dajemo nekakve preliminarne zaključke, ali moguće je i da je ljudski faktor. Ako je ljudski faktor, onda smo stvarno, stvarno na ivici nepoverenja u institucije ovde u Srbiji“, objašnjava Maldini. Kaže da veruje da će se saznati šta je dovelo do ove nesreće. „Da li će to ustanoviti državni organ – sigurno hoće, s druge strane verovatno ćemo imati nezavisne komisije. Imaćemo i stručne komisije koje će se sigurno time baviti i samo se nadam da će rezultat svega toga biti da mi promenimo naš odnos prema izgradnji onakvoj kakva jeste danas – a to je prebrza, uštede u materijalima, uštede u radnoj snazi, nepoštovanje propisa. Sve to dovodi do ovakvih situacija što je veoma, veoma loše, pogotovo za našu građevinsku industriju i naravno za naše građane“, kaže Maldini.",Arhitekta: Urušavanje dela Železničke stanice znak nebrige i nemara prilikom gradnje,2024-11-01
" Centar za lokalnu samoupravu (CLS) saopštio je danas da Javno-komunalno preduzeće Gradska čistoća duguje budžetu Beograda 1,55 milijardi dinara na osnovu neuplaćene dobiti, zaključno sa 2023. godinom. „Ovakvom praksom i poslovanjem Gradske čistoće ugrožava se realizacija svih drugih prioriteta u beogradskom budžetu, što negativno utiče na svakodnevni život Beograđana“, ističe CLS u saopštenju. Nikola Jovanović: Talas poskupljenja komunalnih usluga u Beogradu Vesti 06. avg 2024 3 Vesti 06. avg 2024 3 Centar je upitao Gradsku čistoću gde se troši ovolika dobit, ako ne ide u budžet, a ne ide ni u čišćenje grada koji nikada nije bio prljaviji, i zašto je u avgustu podigla cene svojih usluga, ako je preduzeće imalo „dobit“ prošle godine od 650 miliona dinara.","CLS: JKP Gradska čistoća duguje budžetu Beograda 1,55 milijardi dinara",2024-11-01
" Zvaničnici Evropske unije i više država, među kojima su i susedne, uputili su saučešće građanima Srbije povodom pogibije ljudi usled pada betonske nadstrešnice na Železničkoj stanici u Novom Sadu. Komesar evropske Unije Oliver Varhelji napisao je na društvenoj mreži X da želi brz oporavak povređenima u nesreći. „Porodicama nastradalih upućujem najdublje saučešće i želim brz oporavak svima povređenima u tragičnoj nesreći u Novom Sadu. Moje misli i molitve su sa ljudima Srbije“, izjavio je Oliver Varhelji, komesar za susedstvo i proširenje. I send my deepest condolences to the families of the victims and wishing fast recovery to all those injured in the tragic accident in Novi Sad/ Újvidék. My thoughts & prayers are with the people of #Serbia 🇷🇸. — Oliver Varhelyi (@OliverVarhelyi) November 1, 2024 Toninu Picula , član Evropskog parlamenta, izjavio je saučešće stradalima. Moja iskrena sućut obiteljima preminulih u ovoj tragičnoj nesreći u Novom Sadu. / My sincere condolences to the families of the victims to this terrible tragedy in Novi Sad. https://t.co/Rx2VJDnrxh — Tonino Picula (@TPicula) November 1, 2024 Premijer Mađarske Viktor Orban izjavio je saučešće predsedniku Srbije. „Želim da izjavim najdublje saučešće narodu Srbije nakon tragičnog urušavanja krova na Železničkoj stanici u Novom Sadu. Naše misli i molitve su sa porodicama žrtava!“, naveo je. I would like to express my deepest condolences to President @avucic and the people of Serbia upon the tragic collapse of a roof at the train station in Novi Sad. Our thoughts and prayers are with the families of the victims! — Orbán Viktor (@PM_ViktorOrban) November 1, 2024 Među zvaničnicima koji su izrazili saučešće su evropski komesar za proširenje Delegacije EU u Srbiji Emanuele Žofre, premijer Mađarske Viktor Orban, predsedavajući Predsedništva Bosne i Hercegovine (BiH) Denis Bećirović, predsednik Crne Gore Jakov Milatović, ambasadori Japana i Norveške u Beogradu. Predsednik Srbije Aleksandar Vučić rekao je večeras da su telegrame saučešća uputili i predsednik Francuske Emanuel Makron i kancelar Austrije Karl Nehamer. Varheji je napisao na Iksu da članovima porodica žrtava upućuje najdublje saučešće, da želi brz oporavak svim povređenima u tragičnoj nesreći u Novom Sadu, i da su njegove misli i molitve sa narodom Srbije. Žofre je na Iksu izrazio najdublje saučešće, navodeći da je u mislima sa članovima porodica žrtava i povređenima u Novom Sadu, gde je život izgubilo najmanje 14 osoba. „Duboko me je rastužila vest o teškoj nesreći na Železničkoj stanici u Novom Sadu. Moje misli su sa povređenima i članovima porodica žrtava. Stojimo uz građane Novog Sada u ovom teškom trenutku“, naveo je Žofre. I Orban je na Iksu izrazio najdublje saučešće narodu Srbije i njenom predsedniku Aleksandru Vučiću, navodeći da su njegove misli i molitve sa članovima porodica žrtava. Bošnjački član Predsedništva BiH Denis Bećirović naveo je da je sa tugom primio vest o nesreći na železničkoj stanici u Novom Sadu, prenosi Anadolija. „U ime građana Bosne i Hercegovine, i u moje lično ime, izražavam duboko saučešće porodicama stradalih i građanima Srbije. Povređenima u ovoj tragičnoj nesreći želim brz oporavak“, naveo je Bećirović. Srpska članica Predsedništva BiH Željka Cvijanović uputila je telegram saučešća Vučiću povodom nesreće, navodeći da je ta tragedija „duboko pogodila i ožalostila sve u Republici Srpskoj, koji istinski saosećaju s onima koji su izgubili najmilije“. „Molim Vas da porodicama stradalih prenesete izraze saučešća i reči saosećanja i podrške zbog bola koji ih je zadesio, a povređenima poželite brz i uspešan oporavak“, navela je Cvijanović. Vlada Republike Srpske proglasila je 2. novembar Danom žalosti na području tog entiteta BiH zbog pogibije građana u Novom Sadu. Crnogorski predsednik Milatović napisao je na Iksu da ga je „duboko potresla vest o tragičnom gubitku života u Novom Sadu“ i da je Crna Gora mislima uz građane tog grada i cele Srbije. „U ime građana Crne Gore i u svoje lično ime, izražavam najdublje saučešće porodicama stradalih, a povređenima želim brz oporavak“, naveo je Milatović. Predsednik Skupštine Crne Gore Andrija Mandić poslao je Vučiću i premijeru Srbije Milošu Vučeviću izraze saučešća povodom nesreće u Novom Sadu, prenosi portal CdM. „Ne postoje reči utehe koje možemo da pružimo porodicama stradalih u ovoj katastrofi. Neka je pokoj nevinim dušama stradalih u ovoj nesreći, a povređenima želim brzo ozdravljenje“, naveo je Mandić. Ambasadorka Norveške u Srbiji Kristin Melsom navela je na Iksu da je juče posetila Novi Sad i da je sa velikom tugom saznala današnju tragičnu vest. „Upućujem iskreno saučešće porodicama koji su izgubili živote i izražavam solidarnost sa građanima Novog Sada“, navela je Melsom. Ambasador Japana u Srbiji Akira Imamura izrazio je „najiskrenije saučešće porodicama čiji su voljeni izgubili živote u tragičnoj nesreći“ i dodao da se „najiskrenije nada brzom oporavku povređenih“. Ministarstvo spoljnih poslova Rumunije objavilo je na Iksu da izražava najdublje saučešće zbog gubitka života u tragičnoj nesreći u Novom Sadu i solidarnost sa ljudima u Srbiji, i da povređenima želi brz oporavak. Podsetimo, trinaest osoba je stradalo u urušavanju nadstrešnice Železničke stanice u Novom Sadu, izjavio je ministar unutrašnjih poslova Ivica Dačić koji navodi i da je akcija spasavanja još u toku. Gradonačelnik Novog Sada Milan Đurić izjavio je da je više od 30 ljudi povređeno. Inače, ispod nadstrešnice nalazile su se klupe i veliki broj građana je bio na njima u trenutku pada. Dan žalosti proglašen je u subotu u celoj Srbiji, a tri dana u Novom Sadu. Sve o tragediji koja se dogodila u Novom Sadu čitajte u našem BLOG-u . Patrijarh Porfirije izjavio saučešće porodicama stradalih: „Svaki izgubljeni život nemerljiv gubitak“ Vesti 18:32 11 Vesti 18:32 11 Pravila ponašanja tokom dana žalosti: Šta kaže zakon i kolike su kazne za kršenje Vesti 17:54 3 Vesti 17:54 3 Sociološkinja Vasić: Apelujem na medije da ne izveštavaju senzacionalistički, potrebna nam je solidarnost Vesti 17:52 7 Vesti 17:52 7",Zvaničnici EU i više država izrazili saučešće građanima Srbije povodom nesreće u Novom Sadu,2024-11-01
" Pravni fakultet u Beogradu saopštio je da informacija da je jedna ""studentkinja propala kroz plafon čitaonice"", ne odgovara istini. (FOTO) Devojka propala kroz pod čitaonice na Pravnom fakultetu u Beogradu Vesti 31. okt 2024 12 Vesti 31. okt 2024 12 „Naime, koleginica je, u želji da iskoristi jednu od plastičnih utičnica koje se nalaze na podu galerije čitaonice Pravnog fakulteta nehatno nagazila na plastičnu utičnicu. Tom prilikom je utičnica polomljena, upala je neznatno u pod, a preko utičnice je i koleginicino stopalo neznatno utonulo u pod galerije čitaonice. Pod pritiskom je sa poda galerije, tj. plafona čitaonice (gledajući iz prizemlja) pao manji komad maltera na drugu koleginicu koja je u tom trenutku učila u delu čitaonice u prizemlju“, saopštili su. Kako su istakli, obe koleginice su nepovređene nakon ovog događaja i normalno su nastavile sa učenjem, a izuzev polomljene plastične utičnice na podu galerije čitaonice nije nastala ni materijalna šteta. Fotografija sa Pravnog fakulteta objavljena je Instagram stranica moj_beo_grad i na njoj se može videti rupa na plafonu u učionici ispod čitaonice i patika devojke koja je ostala zaglavljena. View this post on Instagram A post shared by MOJ – BEOGRAD (@moj_beo_grad_)","Pravni fakultet: Koleginica nagazila na utičnicu, upala neznatno u pod, komad maltera pao na drugu",2024-10-31
" Zaštitnik građana Zoran Pašalić pozvao je nadležne da preduzmu sve potrebne mere da bi se u najkraćem roku utvrdila odgovornost za pogibiju 14 ljudi na koje se danas srušila betonska nadstrešnica Železničke stanice u Novom Sadu. „Kao čovek, duboko sam potresen ovom tragedijom koja je odnela živote mnogih građana. Međutim, gotovo jednako je potresan, neshvatljiv i poražavajuć uzrok ove tragične nesreće, koji je bez presedana, što sve nas poziva na odgovornost i hitno postupanje“, naveo je Pašalić u pisanoj izjavi. Zato, dodao je on, uz svo uvažavanje Dana žalosti u čitavoj Srbiji, a tokom naredna tri dana i u Novom Sadu, apeluje na sve nadležne organe i institucije da postupaju u skladu sa razmerama te tragedije kako bi se u najkraćem roku utvrdile okolnosti i činjenice koje su uzrokovale smrt velikog broja ljudi, kako bi se utvrdila odgovornost i krivci sankcionisali. „Tu nema mesta odlaganju i drugog puta da kao država i društvo pokažemo svu ozbiljnost u ovakvoj sutuaciji“, rekao je Pašalić. Zaštitnik građana je naveo i da su takvi događaji poziv i podsetnik na potrebnu solidarnost svih građana i istovremeno je izrazio poštovanje prema svim službama koje se bore da pomognu preživelima. Podsećamo, danas nešto pre 12 sati na železničkoj stanici u Novom Sadu obrušila se nadstrešnica koja je pala i ubila 14 ljudi . Troje povređenih u ovoj nesreći je u kritičnom stanju i lekari im se bore za život. Sve o tragediji koja se dogodila u Novom Sadu čitajte u našem BLOG-u . Povezane vesti: Novosadski novinar: Procedura nema, ugovori tajni, ofrlje urađeni poslovi kojim rukovode vlasnici pečenjara Vesti 22:39 31 Vesti 22:39 31 Opozicija pozvala Novosađane da se u subotu okupe ispred Železničke stanice Vesti 22:05 11 Vesti 22:05 11 Dačić: Završena akcija spasavanja, 14 poginulih i troje povređenih Vesti 21:45 20 Vesti 21:45 20",Pašalić: U najkraćem roku utvrditi odgovornost za tragediju u Novom Sadu,2024-11-01
"youtube/printscreen/ Vojska Srbije — zvanični kanal Jurišnik-bombarder ""orao"" (J-22), zajednički proizvod vojnih industrija tadašnje SFRJ i Rumunije, svoj prvi let je imao na današnji dan pre 50 godina, bio je tehnološki iskorak za obe vojske u tom vremenu, a na međunarodnim mitinzima proslavio ga je probni pilot, sada pukovnik u penziji Miodrag Ristić. Piloti „orla“ okupili su se, u velikom broju, danas na aerodromu „Lađevci“ kod Kraljeva, da obeleže pola veka od prvog leta aviona sa kojim su se „srodili“, a Ristić, koji je 29 godina bio u toj letelici, za FoNet je izjavio da mu je to bila najbolja i najlepša „kancelarija“ u životu, na njemu je 1991. godine počeo i završio odlaskom i penziju. Od 2004. godine on je sa „orlom“ za devet godina učestvovao na 15 međunarodnih aeromitinga u inostranstvu i dobijao mnogo nagrada i priznanja, jer to što je radio sa letelicom koja je zastarela, niko od kolega nije ranije video. „Orao“ je vrlo „pitom“ za upravljanje, a od svih aviona koje naša vojska ima – „galebova“, MiG-21, MiG-29 najbrže se okreće oko uzdužne ose, što daje prostora za akrobacije, objašnjava Ristić. On je istakao da je sa „orlom“ prošao ratove, „otpadali su delovi, zakazivale komande, hidro-servo pokretači, ali da je letelica opstajala, tako da bi i sad, kako tvrdi, bilo dovoljno da ima brzinomer i visinomer da se obavi zadatak. Ristić je skeptičan prema najavama o modernizaciji „orla“, jer smatra da je to bespotrebno, pošto letelici ističe rok upotrebe, pa nema smisla to raditi, samo je pitanje koliko se ko u to „ugradio“. Ovo što sad kao modernizuju, to je britansko-francuski avion, čija je donekle kopija „orao“, imao je sedamdesetih godina. U vreme SFRJ dosta delova je uvezeno i ostavljeno u skladištima, tako da on i sad može da leti. A oni pod modernizacijom smatraju da „kupiš kineski tablet i staviš ga iznad komandne table“, objasnio je on. Na pitanje koliko je najniže od zemlje publiku oduševljavao svojim „bravurama“, Ristić je odgovorio da je to bilo 10 metara, iako je najmanje dozvoljeno 100, a ponegde i 200, ali da je svesno kršio pravila, da bi pokazao sposobnost letelice, pa je zbog toga bio i opominjan, a neke figure je izvodio kao niko pre, jer nije bilo dozvoljeno. Ristiću je žao što nije dobio svog naslednika na akrobatskom letenju na „orlu“, što „nikom nije preneo zanat“, jer to se ne uči samo tako. Pukovnik u penziji Zoran Puhač bio je jedan od onih čija je jedinica na aerodromu „Cerklje“ u Sloveniji prva primila „orlove“, i tvrdi da je ta letelica bila izuzetno sredstvo u naoružanju JNA, i u tehnološkom smislu, i zbog održavanja, i upravljanja, a da je tako potvrđuje da je i posle 50 godina u upotrebi, što govori o kvalitetu. Zahvalan je za letenje, čak i u najtežim meteorološkim uslovima, ili kad je otežano održavanje. Tada je, kad je uveden u upotrebu, to bio kvalitativno skok, da jedna mala zemlja može da proizvede takvu letelicu. Međutim, velike sile su nam limitirale snagu motora, a pokretala su ga dva britanskog proizvođača, kao i naoružanje, ali ta dva motora, iako slabija, davala su mu visoku žilavost, što je pokazano u ratovima početkom devedesetih, kao i u NATO agresiji, naglasio je on. Puhač je rekao da je njegovo iskustvo sa „orlom“ jako pozitivno, pošto je lagan za upravljanje, a kao primer naveo je jednu „stresnu situaciju“, kada je zbog tehničkog kvara morao da se katapultira, jer je zahvaljujući kvalitetu sedišta „Martin-Bejker“, koja su bila i danas su broj jedan u svetu, uspeo da preživi. Dignuti migovi Vojske Srbije zbog nepoznate letelice iznad Valjeva Vesti 30. mar 2024 405 Vesti 30. mar 2024 405 On smatra da je modernizacija „Orla“ uvek moguća, ali da to pre svega zavisi od finansija države, ali i od geopolitike. Autor knjige „Orao – Pogled iz jugoslovenskog ugla“ Aleksandar Radić rekao je FoNetu da je „orao“ sada nasleđe jugoslovenske ere i preostali avion od koristi su za održavanje eskadrile lovačko-bombarderske avijacije do nabavke nove tehnike. Plan modernizacije pokrenut 2016. godine vrlo je neobičan potez jer za početak nema čak ni dovoljno dvoseda NJ-22 koji su osnova za taj projekat – umesto minimalno potrebnih 13 aviona, naša avijacija ima samo sedam dvoseda i pride četiri komada povučena su iz muzejske kolekcije. Iza tog plana su interesi nekih ličnosti da izvuku novac iz državne kase, a priča o modernizaciji je samo paravan za to. Gotovo neobjašnjivo je da se nastavlja rad na pokušaju da se poboljša borbena moć prestarelih aviona, a potpisan je ugovor za nabavku Rafala, ukazao je Radić. On je podsetio da je rad na projektovanju aviona pokrenut 1968. godine u Vojnotehničkom institutu u Žarkovu, a projektu su se 1970. pridružili rumunski stručnjaci na osnovnu međudržavnog dogovora o zajedničkom razvoju i proizvodnji aviona, pa su paralelno izrađena dva prototipa, po jedan za svakog partnera, koja su poletela 31. oktobra 1974. godine. Proizvodnja aviona podeljenja je u odnosu pola-pola između partnera, a po polovinu jugoslovenskog dela konstrukcije izrađivali su „Soko“ Mostar i „Utva“ Pančevo, dok su motori po licenci britanskog „Rols-Rojsa“ izrađivani u zavodu „Orao“ iz Rajlovca, a hidraulični sistemi u fabrici „Prva Petoletka“ Trstenik. Za JNA je izrađeno 115 komada letelica – dva prototipa, 26 izviđača jednoseda IJ-22, devet dvoseda INJ-22, 57 jurišnika jednoseda J-22 i 21 dvosed NJ-22. Proizvodnja je prekinuta zbog građanskog rata 1991. godine, a poslednja tri aviona montirana su na aerodromu Batajnica leta 1992. godine od gotovih elemenata prevezenih iz Mostara. „Orlovi“ su izveli stotine borbenih zadataka od 1991. do 1999. godine i pokazali su se kao žilava borbena platforma. Vojska Srbije još ima 12 aviona u 241. lovačko-bombarderskoj eskadrili sa aerodroma Lađevci i Tehničkom opitnom centru na batajničkom aerodromu, naveo je Radić.","Pola veka „orlovog“ leta: Piloti sa emocijama o bombarderu J-22, „modernizacija nema smisla“",2024-10-31
" Direktorka Kliničkog centra Vojvodine Vesna Turkulov rekla je da su tri osobe koje su izvučene iz ruševina nakon što se obrušila nadstrešnica Železničke stanice u Novom Sadu u veoma teškom stanju, od kojih su dve u operacionoj sali. „U vrlo teškom stanju, prva osoba koja je dovezena je reanimirana, po stabilizaciji je na dijagnostici, radi se o vrlo teškim povredama, poslednja je došla intubirana i ona je već u operacionoj sali“, rekla je Turkulov. Građevinski inženjer o nesreći: U svakom koraku neko je mogao da napravi grešku Vesti 01. nov 2024 80 Vesti 01. nov 2024 80 Ministar Vesić: Nadstrešnica nije rekonstruisana, što se može videti iz građevinske dozvole Vesti 01. nov 2024 286 Vesti 01. nov 2024 286 Kako je rekla, prvi pacijent je stigao oko 14 časova i on je odmah otišao u salu. Upravnik Urgentnog profesor Nikolić rekao je da su tri osobe primljene s teškim povredama, a i da su u toku dve operacije. „To su procedure za spasavanje života, učestvuje ceo tim KCV, teške povrede s upitnim ishodom“, rekao je. „Kad je bila dojava da jedna od povređenih osoba ne može da se odobodi, krenuli smo da pokušamo da uradimo, svom srećom ona je oslobođena i mi smo se vratili i ona je u sali. Što se tiče odziva zdravstvenih radnika, on je neverovatan, da je bilo i više povređenih mi bismo ih zbrinuli, učinili smo sve što smo mogli“, dodao je profesor Nikolić. Opširnije o tragediji u Novom Sadu čitaje u našem BLOGU.","Direktorka KC Vojvodine: Tri osobe u veoma teškom stanju, sve su životno ugrožene",2024-11-01
"Google Povodom najčešćih predloga, primedaba i sugestija na izmene i dopune Krivičnog zakonika koji su podneti Ministarstvu pravde u toku javne rasprave, ministarstvo je danas saopštilo da će pojedine odredbe biti precizirane. Kako je u saopštenju navedeno, reč je naročito o onim odredbama koje se odnose na uvođenje novog krivičnog dela o objavljivanju materijala kojim se savetuje izvršenje krivičnog dela, brisanje iznuđivanje iskaza i člana kojim je propisano krivično delo Zloupotreba u vezi sa javnim nabavkama. Povezane vesti Jerinić: U izmenama Krivičnog zakonika tri grupe problematičnih rešenja Vesti 31. okt 2024 2 Vesti 31. okt 2024 2 Fond za humanitarno pravo traži produženje roka za javnu raspravu o Krivičnom zakoniku Vesti 31. okt 2024 0 Vesti 31. okt 2024 0 Ministarstvo pravde je ukazalo da je u pogledu propisivanja novog krivičnog dela, ministarka Maja Popović u okviru javne rasprave istakla da će ono biti precizirano taksativno, navođenjem da će se kažnjavati objavljivanje sadržaja kojima se savetuje izvršenje krivičnih dela vezanih za pedofiliju, ubistvo, droge, nedozvoljeno korišćenje oružja, terorizam, falsifikovanje isprave, falsifikovanje novca. U pogledu brisanja krivičnog dela Iznuđivanje iskaza Ministarstvo pravde je imajući u vidu navode koji su izneti u dosadašnjoj javnoj raspravi zauzelo stav da je predmetna inicijativa u tom pogledu delimično osnovana, ali da su radnje izvršenja ovog krivičnog dela sadržane u odredbama kojim je propisano krivično delo Zlostavljanje i mučenje. U pogledu predloženih izmena krivičnog dela Zloupotreba u vezi sa javnim nabavkama Ministarstvo pravde je objasnilo da će se za vrednost javne nabavke do pet miliona dinara odgovarati za prekršaj, dok bi za javne nabavke u vrednosti većoj od ovog cenzusa odgovaralo za krivično delo Zloupotreba u vezi sa javnim nabavkama. Imajući u vidu predloge koji su izneti u toku javne rasprave Ministarstvo pravde će preispitati predložena rešenja u Nacrtu zakona u pogledu brisanja cenzusa procenjene vrednosti javne nabavke, kao uslova za postojanje ovog krivičnog dela. „Ministarstvo pravde detaljno razmotriti sve ostale predloge, primedbe i sugestije koji budu dostavljeni u toku javne rasprave o izmenama i dopunama Krivičnog zakonika“, naveli su u saopštenju.",Ministarstvo pravde će precizirati članove Krivičnog zakonika na koje su stigle primedbe,2024-10-31
" Potpredsednik Vlade i ministar unutrašnjih poslova Ivica Dačić izjavio je da je policija u Beogradu uhapsila državljanina Švajcarske, koji je na uglu ulica Takovske i Trga Nikole Pašića pokazivalo simbol Velike Albanije - dvoglavog orla, dok se za drugim licem, koje ga je slikalo, traga. Policija je u Beogradu uhapsila lice B. C. (32), državljanina Švajcarske, koje je na uglu ulica Takovske i Trga Nikole Pašića pokazivalo simbol Velike Albanije – dvoglavog orla, dok se drugo lice koje ga je slikalo udaljilo sa mesta događaja. To drugo lice je, takođe, identifikovano i u pitanju je G. V. (33), državljanin Švajcarske, i za njim se traga. Sledi dalji rad na ovom slučaju, izjavio je Dačić.",Uhapšen švajcarski državljanin zbog pokazivanja simbola Velike Albanije u Beogradu,2024-11-02
" Grupa aktivista koja se protivi rušenju Starog savskog mosta, a prenoćila je nedaleko od parka kod bivše Autobuske stanice, za večeras najavljuje nove akcije i poručuje da je ovo borba za Beograd i da su spremni na sve da spreče rušenje mosta. Dejan Atanacković ispred inicijative „Most ostaje“ izjavio je za  da sve više raste kritična masa s kojom će moći da odbrane most. „Prema onome što sam video juče i prema reakcijama ljudi koji su se umeđu vremenu dogodile na društvenim mrežama, prema obraćanju nekih narodnih poslanika medijima i pre svega prema tome koliko ljudi dolazi da s nama razgovara, koliko nam maše iz tramvaja, iz automobila, pozdravlja, koliko njih dolazi da nam se žale na ono što se sprema ukoliko mi dozvolimo da se taj zločin nad gradom dogodi, moj utisak je zaista vrlo povoljan i ja mislim da sve više raste jedna kritična masa s kojom ćemo i moći da odbranimo ovaj most“, rekao je Atanacković. On kaže da povratnih informacija što se grada tiče na zahteve aktivista – nema. „Naravno, mi insistiramo na institucionalnim rešenjima. Mi smo na tome insistirali i pre dve godine. Pozivali smo i Vesića i Šapića i njihove stručnjake da se uključe u našu javnu raspravu. Mi smo tada radili posao države, međutim niko se od njih nije pojavio, niti je želeo da učestvuje u bilo kakvom razgovoru. Mi smo i danas uputili poziv Šapiću da dođe da s nama razgovara, ali mi imamo nesporne dokaze. Nesporne dokaze da ova vlast apsolutno ne zna šta radi, odnosno da zna jedinu stvar, a to je da ruše most“, rekao je Atanacković. On je naglasio da će stručnjaci koji će se obratiti večeras izneti još neke nove dokaze „o tome koliko ova vlast nema pojma šta radi“ i da je i sam proces rušenja nešto vrlo sporno. „Nešto što je pre svega u potpunoj suprotnosti sa zakonima, ne samo ove države uopšte, već i sa nekim nedavnim uredbama koje vlada Srbija donosi“, istakao je Atanacković. On je najavio zaoštravanje protesta. „Održavamo ono obećanje koje sam ja dao juče, a to je da ćemo ići da blokiramo Beograd na vodi. Zašto? Zato što se ovaj most planira za rušenje sa jednim i jedinim razlogom, a to je širenje tog monstruoznog kriminalnog projekta koje oni zovu Beograd na vodi“. Za blokadu kaže da će početi na mestu gde su postavljeni šatori i gde su aktivisti prenoćili, gde će biti neka obraćanja. „Zatim ćemo zajedno sa građanima krenuti na nekoliko stotina metara odavde. Ovo je zaista samo jedna pokazna vežba, da pokažemo na koji način mi možemo da napravimo jedan veliki problem i nećemo se povući od toga da te probleme nastavimo da pravimo u daleko, daleko većoj meri“, naveo je Atanacković. Saobraćajni inženjer o Starom savskom mostu: Bojim se da nemamo više prostora za javnu raspravu Vesti 01. nov 2024 8 Vesti 01. nov 2024 8 Miketić poziva na „blokadu upozorenja“ Beograda na vodi – borba za očuvanje Savskog mosta Vesti 01. nov 2024 10 Vesti 01. nov 2024 10 Aktivisti prenoćili kod Starog savskog mosta: Branićemo ga fizički, vlast odbija da nam pokaže rešenja o rušenju Vesti 01. nov 2024 35 Vesti 01. nov 2024 35 Na pitanje da li verujete da se oni koji most treba da zatvore za saobraćaj neće pojaviti, kaže: „Znate šta, to su stvari koje jednostavno mi ne možemo da znamo, jednostavno smo spremni na sve. Ono što mi znamo jeste da se samo izmeštanje tramvijskih linija, koje izgleda prilično izvesno, već sada nam dolaze ljudi koji nam kažu – ja ne znam kako ću do doma zdravlja da stignem. Ja ću sada putovati 45 minuta duže nego što bi trebalo da putujem da su stvari ostale normalne. Tako da ovo je zaista jedna borba za Beograd. Ovo zaista treba shvatiti ne kao jednu partikularnu borbu za nekakav građevinski objekat, pa ni za neki simbol. Iako bi i to već samo po sebi trebalo da bude dovoljna motivacija. Ali ovo je zaista borba za Beograd, za oslobođenje Beograda od jednog kancera koji se širi“. Most se, kako je rekao, nalazi upravo na granici tog širenja. „S jedne strane je most, s druge strane je Sajam. Mi sad branimo most, a verujem da odbranom ovog mosta branimo i Sajam“, rekao je aktivista. Ono što će građani pre svega osetiti ako most bude uklonjen je, dodaje Atanacković, „nešto više od nostalgije“. „Osetiće da ne mogu da se kreću kroz opšteni grad. I to je, po mom mišljanju, ono što će najviše i motiviše ljude u ovom trenutku“, naglasio je.","Aktivisti kod Starog savskog mosta: Spremni smo na sve, ovo je borba za Beograd, odbranićemo most",2024-11-01
" Predstavnik Pokreta slobodnih građana (PSG) Vladimir Pajić ocenio je da je Stari savski most u Beogradu simbol borbe za normalnu, poštenu, požrtvovanu i slobodnu Srbiju i grad ""koji postoji zbog ljudi, a ne protiv njih"". Više stotina građana okupilo se na protestu organizovanom na poziv inicijative „Most ostaje“ i Združenih inicijativa i pokreta koje se protive rušenju tog mosta. PSG je saopštila da su Pajić i predsednik PSG Pavle Grbovic podržali protest protiv rušenja Starog savskog mosta. „Nakon pet godina borbe i apela za očuvanje mosta došao je trenutak da ga moramo fizički braniti“, kazao je Pajić, piše u saopštenju. Smatra da je „bezumno rušiti most“ koji, kako je kazao, „ima ogromnu istorijsku vrednost i koji je žila kucavica saobraćaja u Beogradu“. „Ovo je nastavak Šapićevog (gradonačelnika Beograda Aleksandra) nelegalnog, protivzakonitog…poduhvata podržanog od strane najviših organa državne vlasti a u korist sopstvenog koruptivnog kapitala“, kazao je. Povezane vesti: Protest protiv rušenja Savskog mosta: „Sve je to zbog kancera Beograda na vodi, ne damo da metastazira“ Vesti 31. okt 2024 66 Vesti 31. okt 2024 66 Građani osvetlili Savski most i poručili: „Dežuraćemo i braniti ga, most ne sme da se ukloni“ Vesti 31. okt 2024 84 Vesti 31. okt 2024 84",Vladimir Pajić: Stari savski most je simbol borbe za normalnu i poštenu Srbiju,2024-10-31
" Sarajevo Direktor Civilne zaštite Kantona Sarajevo Dženan Brkanić izjavio je da se klizište na Trebeviću, koje preti sarajevskom naselju Širokača, ne može brzo sanirati za šta je potrebna i saglasnost vlasti Republike Srpske, na čijoj se teritoriji je to potencijalno klizište. On je naveo da je jula izdata naredba o evakuaciji stanovništva naselja Širokača jer postoji opasnost da se klizišta aktiviraju. „Radi se o opasnom području, niko sa sigurnošću ne može reći kada će se i hoće li se desiti, ali mi to moramo preduprediti“, rekao je Brkanić na konferenciji za novinare u Sarajevu. Bojan Bošnjak, ministar komunalne privrede, infrastrukture, prostornog uređenja, građenja i zaštite okoliša Kantona Sarajevo, rekao je da je u petak donet plan Opštinskog štaba civilne zaštite Stari Grad za evakuaciju, ali da evakuacija nije počela. „To nas ne raduje i zbog toga izražavamo zabrinutost“, naglasio je Bošnjak. Pročitajte još Meštani Donje Jablanice najavili proteste nakon poplava i klizišta Region 28. okt 2024 0 Region 28. okt 2024 0 Prema njegovim rečima, „nema potrebe za disonantnim tonovima ili bilo kakvim negativnim efektima i situacijama“. „Želimo da smirimo situaciju, radimo odgovorno, u skladu sa zakonom i pravilima“, rekao je Bošnjak, dodavši da je sada sva odgovornost na Opštinskom štabu CZ Stari Grad i načelniku te opštine Irfanu Čengiću (SDP). Dodao je da prvo treba zaštititi ljude i njihova materijana dobra tako što će biti izmešteni na drugo mesto, a potom s nadležnim institucijama videti šta dalje raditi sa klizištima. „Privremene mere će biti dugoročne. Pokušaćemo da uđemo na teritoriju RS i s tim entitetom pokušati da nađemo rešenje“, kazao je Bošnjak. Naveo je da MUP KS ima obavezu da obezbedi područje da ne bi došlo do neželjenih posledica, naglasivši da nije optimističan ni zbog vremenske prognoze. „Očekuju nas veće količine padavina koje će ugroziti mere“, rekao je on. Načelnik Opštine Stari Grad Irfan Čengić je izjavio da je ogorčen odlukom o evakuaciji meštana Mesne zajednice Širokača. Rekao je da je Opštinsko veće donelo odluku da se Opštini Istočni Stari Grad u RS, kojoj pripada deo gde su se pojavila klizišta, uplati 20.000 konvertibilnih maraka (oko deset hiljada evra) da postavi ogradu, dok će ostale mere sanacije klizišta čekati proleće. Čengić je ocenio da potencijalno klizište „nikome nije bilo zanimljivo“ dok se „nije desila Donja Jablanica“ koja je početkom oktobra pretrpela ogromne ljudske i materijalne žrtve zbog pokretanja odrona tokom poplave, iz kamenoloma iznad tog mesta. On je sinoć, zajedno s gradonačelnicom Sarajeva Benjaminom Karić, posetio meštane Širokače i zajedno su konstatovali da iseljenje s tog područja nije rešenje. Jedan od meštana je rekao da 90 posto njih ne želi da se iseli, preneli su sarajevski mediji. „Nismo se iselili ni 1992. godine, pa nećemo ni sada“, naveo je jedan od meštana. Sarajevski mediji su preneli ;da su neki od meštana kritikovali i Čengića koji, kako govore, ranije nije ;dolazio na sastanke o ovom problemu.","U Sarajevu naređena evakuacija zbog mogućeg klizišta, meštani odbili",2024-11-02
"Foto:Vesna Lalić/Nova.rs Inicijativa ""Most ostaje"" pozvala je sve Beograđane da se danas u 18 časova okupe kod punkta za odbranu Starog savskog mosta, sa strane Beograda na vodi, i zapale sveće za žrtve jučerašnje tragedije u Novom Sadu, kao i sve nevine žrtve ove pohlepne i nesavesne mafijaške vlasti. „Punkt kod Starog savskog mosta nije samo mesto okupljanja za očuvanje jednog od najvažnijih simbola otpora Beograda. Ovo mesto, kao i čitav projekat Beograda na vodi, postalo je paradigma svih grešaka, propusta, i bahatosti režima koji vrednuje profit iznad života svojih građana. Prva žrtva pohlepe i nasilja vlasti upravo se desila na ovom prostoru – kada je život izgubio čuvar nakon nasilnog rušenja objekata pod okriljem noći“, naveli su. Kako su istakli u pozivu, žele da se suprotstave nasilju nad Beogradom i Srbijom. Kragujevac za Novi Sad večeras na Đačkom trgu Vesti 16:23 0 Vesti 16:23 0 Sve o ovom događaju čitajte u našem BLOGU .",Inicijativa „Most ostaje“ pozvala na okupljanje i paljenje sveća kod Savskog mosta,2024-11-02
"/yy_Apartment Ministarstvo privrede objavilo je javni poziv za prikupljanje pisama o zainteresovanosti za učestvovanje u postupku privatizacije saobraćajnog preduzeća Lastra iz Lazarevca, piše portal Biznis.rs. Lastra je, inače, u većinskom vlasništvu Autosaobraćajnog preduzeća Strela iz Obrenovca, koje poseduje nešto više od 77 odsto kapitala, dok država Srbija zajedno sa Republičkim PIO fondom, Nacionalnom službom za zapošljavanje poseduje preostalih oko 23 odsto akcija, podseća Biznis.rs . Strela u naletu – povećala udeo u Lastri i Lasti Forbes Srbija 03. avg 2024 Forbes Srbija 03. avg 2024 Ministarstvo je pozvalo sve zainteresovane investitore da dostave pismo o zainteresovanosti za učestvovanje u postupku privatizacije najkasnije do 1. decembra, a u kome će navesti obavezne elemente: – osnovne podatke o investitoru, – iskazivanje interesa za učestvovanje u postupku privatizacije Subjekta privatizacije i predlog modela privatizacije u skladu sa Zakonom o privatizaciji, – predlog indikativne cene, investicionog programa, okvirnog plana poslovanja i broja zaposlenih iz Subjekata privatizacije i van Subjekta privatizacije koje je investitor spreman da zaposli na neodređeno vreme. Obrazac pisma o zainteresovanosti koji zainteresovani investitori mogu koristiti može se preuzeti na portalu Ministarstva privrede, koje je naglasilo da zadržava pravo na izmenu i dopunu svih elemenata ovog javnog poziva i ne snosi bilo kakvu odgovornost za eventualne troškove, ili štete koje bi takve izmene prouzrokovale zainteresovanim kupcima ili trećim licima. Niš ekspres vozi Beograđane, Lasta – Nišlije: Privatnici u gradskom prevozu Ekonomija 09. okt 2024 10 Ekonomija 09. okt 2024 10 Prema podacima bonitetne kuće CompanyWall, Lastra je u 2023. ostvarila 9,65 miliona evra prihoda, odnosno oko milion evra više nego u 2022. godini, ali je neto dobit iznosila oko 407.000 evra, dok je EBITA iznosila 452.388 evra. Portal podseća da je lazarevačka Lastra ranije bila u većinskom vlasništvu daleko poznatijeg beogradskog saobraćajnog preduzeća Lasta . Strela Obrenovac, većinski vlasnik Lastre, pominje se u domaćim medijima kao kompanija zainteresovana za preuzimanje Laste, a Biznis.rs je još krajem marta ove godine pisao da je i to beogradsko saobraćajno preduzeće na spisku Ministarstva privrede za moguću privatizaciju tokom ove godine, pošto se vodi u kategoriji „moguća objava javnog poziva u 2024.“ u svojevrsnoj privatizacionoj bazi. Tokom proleća ove godine trgovina akcijama Laste na Beogradskoj berzi privlačila je veliku pažnju javnosti, koja se pitala ko stoji iza „zbirnog računa“ koji je kupio paket akcija Laste koji je pripadao gradu Beogradu. Nedeljnik NIN objavio je da iza „zbirnog računa“ u Erste banci stoji upravo Strela Obrenovac u vlasništvi Miroslava Nikolića.","Država traži kupce za svoj kapital u saobraćajnom preduzeću Lastra, poziva ih da predlože cenu",2024-11-01
"Ovo je jedan od najtežih dana u posleratnoj istoriji Novog Sada i užasna tragedija, rekao je premijer Srbije Miloš Vučević. „Ovo je jedan od najtežih dana u posleratnoj istoriji Novog Sada i užasna tragedija. U ime Vlade i svih građana Srbije želim da izrazim saučešće porodicama stradalih. I da se zahvalim svim spasiocima koji se bore da pomognu ljudima pod ruševinama“, rekao je premijer Srbije Miloš Vučević. Dodao je da će insistirati da se pronađu odgovorni i oni koji su morali da upozore nadležne da određene stvari moraju da se poprave. Povezane vesti Novaković : Za tragediju u Novom Sadu krivi Ministarstvo infrastrukture, Železnice Srbije i Gradska uprava, odgovorni da podnesu ostavke Vesti 15:30 10 Vesti 15:30 10 Miran Pogačar: Građani su slali upit i govorili da je zgrada napukla, da ima oštećenja Vesti 15:14 41 Vesti 15:14 41 „Bez obzira što se radi o nadsrešnici koja je sagrađena pre 60 godina, insistiraćemo da se pronađu odgovorni i da odgovaraju oni koji su morali voditi računa o stanju konstrukcije i koji su morali da obaveste nadležne da određene stvari moraju da se poprave“, rekao je Vučević, dodavši da je ovo crni petak za celu Srbiju i svkakao Novi Sad. Podsetimo, ministar unutrašnjih poslova Ivica Dačić kazao je da je osam tela izvučeno iz ruševina. Jednoj osobi koja je spasena su amputirane noge, a sa dve osobe – jednom ženom i devojčicom od oko 14 godina – koje su još ispod ruševina, spasioci su u komunikaciji. Sve o nesreći čitajte u našem BLOGU .",Vučević: Insistiraćemo da se pronađu odgovorni za nesreću u Novom Sadu,2024-11-01
"TANJUG/ OMK MUP REPUBLIKE SRBIJE Ministar unutrašnjih polova Ivica Dačić kazao je danas da je raspisan konkurs za 1.500 policajaca i apelovao na ljude da se jave na kurs za osnovnu policijsku obuku. On je gostujući na televiziji Prva kazao da najviše policajaca fali u Beogradu i Vojvodini, a da one koji uspešno završe devetomesečnu obuku čeka siguran posao. Povezane vesti BNV: Na konkurs za policajce u Novom Pazaru i Prijepolju primiti isključivo Bošnjake Vesti 23. okt 2024 3 Vesti 23. okt 2024 3 Za saobraćajce obuka najduža: Raspisan konkurs za policajce, poznati uslovi Vesti 22. dec 2023 6 Vesti 22. dec 2023 6 Kazao je da se trenutno radi na pripremi izmena i dopuna Zakona o bezbednosti saobraćaja i da ga brine što je od početka godine više od 20 traktorista poginulo. Upitan ko su kandidati za direktora policije, kazao je da ne zna i da je konkurs u toku. „Važno je da policija ima svog direktora, pošto je policija samostalna u svom operativnom delovanju“, dodao je Dačić. Poslednji direktor policije Vladimir Rebić otišao je u penziju, 16. decembra 2021. godine","Ministar policije: Raspisan konkurs za 1.500 policajaca, najviše fale u Beogradu i Vojvodini",2024-11-01
"Poslanica Zeleno-levog fronta Jelena Jerinić izjavila je da u izmenama Krivičnog zakonika i Zakonika o krivičnom postupku postoje tri grupe prolematičnih rešenja, a to su populističko pooštravanje kaznene politike, kao i izmene koje će povećati represiju nad protivnicima režima i koje su ""namenjene povlašćivanju kriminalnoj eliti na vlasti"". „Ponovo vidimo populističko pooštravanje kaznene politike, a sa druge strane vidimo izmene koje će povećati represiju, odnosno mogu da budu usmerene na protivnike režima Srpske napredne stranke“, rekla je Jerinić na konferenciji za novinare u Skupštini Srbije. Povezane vesti „Ovo i nije javna rasprava“: Šta će biti sa spornim odredbama izmena Krivičnog zakonika Vesti 30. okt 2024 3 Vesti 30. okt 2024 3 Popović: Odredbe Krivičnog zakonika o krivičnim delima biće precizirane, Manojlović – ovo je pobeda građana Vesti 30. okt 2024 8 Vesti 30. okt 2024 8 Ona je navela da je pooštravanje kaznene politike posebno upitno kada nije praćeno drugim merama i kao primer navela krivično delo silovanja za koje se izmenama predlaže povećanje kazni, ali se izmene ne bave definicijom tog krivičnog dela. Prema njenim rečima, izmenama Zakonika o krivičnom postupku dodatno se otežava položaj žena koje su preživele nasilje zato što se omogućava osporavanje statusa posebno osetljivog svedoka. Jerinić je rekla da se izmenama tih propisa proširuje krivično delo odavanje tajnih podataka. „Sada ono neće obuhvatiti samo državnu tajnu, već i podatke svih nivoa poverljivosti što je usmereno na uzbunjivače koji bi eventualno razmišljali o tome da u javnost iznesu neke informacije o kriminalnim aktivnostima u državnim organima ili državnim preduzećima“, navela je Jerinić. Ona je dodala da u izmenama Zakonika o krivičnom postupku ima odredbi kojima se pojačavaju ovlašćenja Bezbednosno-informativne agencije i mogućnost da traže pribavljanje određenih evidencija. Govoreći o izmenama zakona koje „idu u korist kriminalnoj eliti na vlasti“, Jerinić je navela da one „služe ili za nezakonito izvalačenje sredstava iz javnih izvora ili za dalje povlašćivanje onima koji su deo kriminalne hobotnice na vlasti“. Jerinić je kao primer navela oslobađanje od krivične odgovornosti za zloupotrebu u javnim nabavkama ispod pet milioina dinara. Ona je rekla i da više neće biti zabranjeno posredovanje u prostituciji, već samo podsticanje na prostituciju. Poslanica ZLF Natalija Stojmenović rekla je da će ZLF zahtevati kriminalizaciju rodno zasnovanog digitalnog nasilja. „U krivičnom zakonu o kojem se nedeljema raspravlja nema pravde ni za jednu ženu koja je doživela rodno zasnovano digitalno nasilje“, istakla je ona. Poslanica ZLF Biljana Đorđević je rekla da je obaveza Srbije da se uskladi sa Instanbulskom konvencijom i da se promeni definicija silovanja u Krivičnom zakoniku.",Jerinić: U izmenama Krivičnog zakonika tri grupe problematičnih rešenja,2024-10-31
" Jugonostalgija je još jaka među državama na postjugoslovenskom prostoru, gde većina građana vidi više štete nego koristi od raspada SFRJ, pokazalo je istraživanje koje je uradio Galup. Prema njihovoj analizi 81 odsto ljudi u Srbiji smatra da je raspad Jugoslavije bila greška. To mišljenje deli 77 odsto građana Bosne i Hercegovine, 65 odsto građana Crne Gore, kao i 61 odsto Makedonaca. Za Jugoslavijom manje žale Slovenci, njih 45 odsto, Hrvati 23 odsto, dok ih je na Kosovu tek 10 odsto, prenosi RTCG. Percentage of people who thinks the collapse of Yugoslavia was a mistake: 🇷🇸 Serbia: 81% 🇧🇦 Bosnia and Herzegovina: 77% 🇲🇪 Montenegro: 65% 🇲🇰 North Macedonia: 61% 🇸🇮 Slovenia: 45% 🇭🇷 Croatia: 23% 🇽🇰 Kosovo: 10% According to Gallup — World of Statistics (@stats_feed) October 30, 2024 Jugoslavija ili službeno Socijalistička Federativna Republika Jugoslavija postojala je od kraja Drugog svetskog rata 1945. do raspada 1992. godine. Bila je socijalistička država koju su kao federaciju činile današnje nezavisne republike Bosna i Hercegovina, Crna Gora, Hrvatska, Makedonija, Slovenija i Srbija. SFRJ je bila zemlja samoupravnog socijalizma, sa jednopartijskim delegatskim sistemom predstavljanja, planskom privredom i specifičnim sistemom radničkog samoupravljanja. Jugoslavija je svojevremeno zaslužila međunarodno priznanje zahvaljujući borbi protiv fašizma, otporu staljinizmu, politici nesvrstanog pokreta u kojem se okupilo više od milijarde stanovnika planete, među kojima je SFRJ imala značajno mjesto.",Istraživanje Galupa: Građani Srbije najveći jugonostalgičari od svih stanovnika bivše SFRJ,2024-10-31
"printscreen/Youtube Za Alijom Balijagićem, koji je osumnjičen da je u petak veče u selu Sokolac izvršio dvostruko ubistvo, raspisana je međunarodna poternica, a šesti dan policija za njim bezuspešno traga. Dok meštani okolnih sela, ali i građani Bijelog Polja strahuju za svoju bezbednost, planinari koji dobro poznaju teren, kažu da bi begunac lako mogao naći skloniste u nekoj od brojnih pećina i jama na tom terenu, piše RTCG. U Vraneškim selima i dalje vlada strah. Ministar unutrašnjih poslova Danilo Šaranović juče nije želeo da govori o slučaju koji je potresao celu Crnu Goru. U neformalnom razgovoru novinarima je kazao da je ubistvo rasvetljeno, da je sproveden forenzički postupak i prikupljeno dovoljno dokaza da se bez dileme Balijagiću da status osumnjičenog. Strah od osvete odbeglog ubice: „Opasan je, naoružan i vrstan strelac“ Region 30. okt 2024 28 Region 30. okt 2024 28 Meštani oko Bijelog Polja i dalje u strahu od ubice: „Zatajili su, ovo nije smelo da se desi“ Region 29. okt 2024 0 Region 29. okt 2024 0 Dodao je i da je raspisana međunarodna poternica, ali i da su u konstantnoj komunikaciji sa policijom Bosne i Hercegovine i Srbije. Teren koji se danima pretražuje krije brojne pećine i jame u kojima je Balijagić mogao naći utočište, kaže za TVCG iskusni planinar i speleolog Mile Vuković. Policije i vojska ostaju raspoređeni na više lokacija sve dok osumnjičeni za dvostruku ubistvo ne bude pronađen. Crnogorski mediji objavili su i video Balijagića koji je sa puškom o ramenu dan pre ubistva šetao selima.",Međunarodna poternica za okorelim ubicom u Crnoj Gori: Uključene i policije Srbije i Crne Gore (VIDEO),2024-10-31
" Porodicama žrtava nesreće u Novom Sadu sada je neophodna podrška, neko ko može da ih čuje i doboko razume nesnosnu bol i patnju kroz koju prolaze, izjavila je psihološkinja Ana Mirković. ""Ali sistematična podrška, jer ono što dobijaju je više pomeranje odgovornosti i traženje krivca"", ocenila je ona. Mirković je za  rekla da je prvi osećaj stanje šoka, neverice koje će u nekom trenutku zameniti negacija i bes. „Svakom od nas je ovo moglo da se desi. Jako lako se identifikujemo i to je ono što nas stavlja u stanje šoka i straha“, kazala je ona. Svima je posle ovog tragičnog događaja u kom je, prema poslednjim zvaničnim informacijama nastradalo 14 osoba, neophodna podrška, smatra psihološkinja i ističući posebno one koji su pretrpeli gubitak i koji su u svom bolu. Njima je sada, kako je objasnila, potrebno da ih neko čuje i razume ono krioz šrta se suočava pojedinac i prevladavanju bola i gubitka Mirković kaže da se slaže sa Predragom Voštinićem da ovo nije tragedija, već zločin. „U trenutku kada porodice gube svoje članove i svesni da svakom od nas može ovako nešto da se desi, nemamo tusak da ovaj sistem radi na tome da zaštiti građane. Strah raste i bojimo se da će iskočiti tramaj ili bilo šta, ako se rekonstruisan objekat urušio na ovaj način“, kaže psihološkinja. Opširnije o nesreći u Novom Sadu pratite u našem BLOGU.",„Svakom od nas je moglo da se desi“: Psihološkinja o identifikaciji sa žrtvama nesreće u Novom Sadu,2024-11-01
"/Matej Kastelic Izmene Zakona o finansijskoj podršci roditeljima sa decom danas stupaju na snagu i, uz povećanje iznosa roditeljskog dodatka za decu rođenu od 1. januara 2024. godine, predviđaju i početak rada Komisije za subvencionisanje prve nekretnine za bračne parove u Srbiji. Za rođenje prvog deteta roditeljski dodatak će biti 500.000 dinara jednokratno, za drugo dete 600.000 dinara na 24 mesečne rate, plus 135.000 dinara jednokratene pomoći. Povezane vesti Kada će mame dobiti novac – razliku do uvećanog roditeljskog dodatka Ekonomija 06. okt 2024 5 Ekonomija 06. okt 2024 5 Skupština usvojila zakon kojim se uvećava roditeljski dodatak za decu rođenu od 1. janaura 2024. Ekonomija 30. sep 2024 26 Ekonomija 30. sep 2024 26 Za treće dete opredeljen je iznos od 2,28 miliona dinara u 120 jednakih mesečnih rata, plus 135.000 dinara jednokratno, a za četvrto 3,18 miliona dinara, takođe u 120 jednakih mesečnih rata. Pravo na povećani iznos roditeljskog dodatka ostvaruju sve majke čija su deca rođena od 1. januara 2024. godine, a majke koje su već primile taj dodatak, ili im je počela isplata mesečnih rata, dobiće iznivelisanu razliku. Od danas počinje sa radom i Komisija za subvencionisanje prve nekretnine za bračne parove pri ministarstvu za brigu o porodici i demografiju, a za te subvencije mogu da konkurišu svi bračni parovi čija deca nisu starija od godinu dana. Mladi bračni parovi sa decom imaju pravo na subvencionisanje u iznosu od 20.000 evra za kupovinu prve nekretnine, ali je potrebno da se sva dokumentacija pribavi i prijavi do godinu dana od rođenja prvog deteta.",Od danas veći roditeljski dodatak za decu rođenu od početka godine,2024-11-01
"Foto: Privatna arhiva Beloruski aktivista i novinar Andrej Gnjot, koji je u pritvoru u Srbiji bio godinu dana, sada je na slobodi i nalazi se na teritoriji EU. Andrej Gnjot je novinarima poslao saopštenje u kojem je navedeno da se sada nalazi na teritoriji EU. “Veoma sam zahvalan mojim advokatima… organizacijama za zaštitu ljudskih prava, medijima i novinarima, mojim prijateljima i rođacima …i hiljadama ljudi koji su se borili za moj život. Moja priča je holivudski film… Molim vas da mi date malo vremena da se naviknem na slobodu i bezbednost, što nisam imao veoma dugo. U narednim danima pozvaću vas sve na konferenciju za novinare. Volim vas sve! Pobedili smo!“, napisao je Gnjot u saopštenju. Protiv Andreja Gnjota u Minsku je podignuta optužnica zbog utaje poreza. Krajem oktobra 2023. godine, uhapšen je na beogradskom aerodromu, po poternici Interpola koju je raspisala Belorusija, ali je ona u međuvremenu ukinuta. Međuvladina Zajednica demokratija: Oslobodite Andreja Gnjota Vesti 25. okt 2024 2 Vesti 25. okt 2024 2 U Centralnom zatvoru u Beogradu proveo je sedam meseci, a u junu ove godine prebačen je u kućni pritvor. Gnjot tvrdi da je proces koji se protiv njega vodi u Belorusiji montiran i da je reč o političkom progonu zbog njegovog aktivizma protiv beloruskog režima. U intervjuu koji je ranije dao za , Gnjot je rekao da ukoliko bude vraćen u Belorusiju, očekuje 20 do 25 godina zatvora i da strahuje da bi mogao da bude osuđen i na smrtnu kaznu U zatvorima širom Belorusije trenutno se nalazi oko 1.400 političkih zatvorenika. Na vlasti u toj zemlji je od 1994. godine Aleksandar Lukašenko , čiju pobedu na predsedničkim izborima 2020. godine EU nije priznala.","Andrej Gnjot na slobodi, napustio Srbiju: Nalazi se na teritoriji EU",2024-10-31
"TANJUG/ OMK MUP REPUBLIKE SRBIJE U Srbiji je danas Dan žalosti, proglašen zbog pogibije 14 ljudi na koje je pala nadstrešnica Železničke stanice u Novom Sadu. Betonska konstrukcija Železničke stanice se srušila pred podne i usmrtila 14 ljudi, a teško povredila troje. Odluku o proglašenju Dana žalosti u celoj Srbiji potpisao je premijer Miloš Vučević. U Novom Sadu je trodnevnu žalost proglasio gradonačelnik Milan Đurić. Pročitajte još Pravila ponašanja tokom dana žalosti: Šta kaže zakon i kolike su kazne za kršenje Vesti 01. nov 2024 3 Vesti 01. nov 2024 3 Dan žalosti se, prema zakonu, proglašava posle naročito teške nesreće koja za posledicu ima smrt, ranjavanje, ili teško oštećenje zdravlja većeg broja ljudi, ili u slučaju smrti visokog državnog funkcionera, prenosi Danas . Dan žalosti može se proglasiti i u slučaju smrti ličnosti koja je imala visoke zasluge za zemlju, kao i povodom nekog tragičnog događaja, kad Vlada tako proceni. Odluku o proglašenju i trajanju dana žalosti donosi Vlada Srbije. Dan žalosti traje onoliko dugo koliko se odredi odlukom o proglašenju i trajanju dana žalosti, ali ne može trajati duže od tri dana. Otpočinje u ponoć, a završava se u 24.00 sata dana koji je određen za poslednji dan dana žalosti. Organi i organizacije, kao i druga pravna lica koja ističu zastavu, dužna su da u vreme dana žalosti zastavu Srbije spuste na polovinu jarbola, odnosno koplja, uz odgovarajuće osvetljenje noću. Radiodifuzne organizacije za informisanje javnosti na teritoriji Republike Srbije, dužne su da u svojim programima, uključujući i emisije namenjene inostranstvu, na dan proglašenja dana žalosti: 1) emituju odluku o proglašenju dana žalosti i o programu njegovog obeležavanja koju donosi nadležni organ Republike Srbije ili telo koje on odredi; 2) obaveste javnost o skupovima sećanja koje povodom dana žalosti organizuju nadležni organi Republike Srbije ili tela koja ona odrede; 3) umesto humorističkih, zabavnih, folklornih i drugih emisija sa zabavnom i narodnom muzikom, emituju muziku i emisije prikladne danu žalosti; 4) usklade detaljnu programsku šemu u vreme dana žalosti. Novinsko-izdavačke organizacije koje izdaju dnevne novine dužne su da na dan žalosti svoje listove odštampaju u crnoj boji, navodeći na prvoj strani odluku o proglašenju dana žalosti i proglašenju njegovog obeležavanja. U obrazovnim ustanovama dan žalosti obeležava se minutom ćutanja na prvom času nastave, a program nastave muzičkog obrazovanja prilagođava se danu žalosti. Muzeji, pozorišta, bioskopi, organizacije koje imaju muzičko-scenske programe, arhive i druge ustanove u oblasti kulture obavezni su da svoje programe prilagode danu žalosti. Dan žalosti u sportskim halama, na stadionima i igralištima obeležava se spuštanjem na pola jarbola ili na pola koplja zastava Srbije i sportskih klubova. Pre početka sportske manifestacije, sudija zviždukom pištaljke označava početak i završetak odavanja pošte minutom ćutanja, i prikladnih poruka kojima se odaje pošta nastradalim u nesreći zbog koje je proglašen dan žalosti. Za vreme dana žalosti je zabranjeno emitovanje narodne i zabavne muzike, odnosno održavanje programa zabavnog karaktera na javnim mestima. Nadzor nad sprovođenjem ovog Zakona o obeležavanju dana žalosti obavlja MUP, i resorna ministarstva kulture, informisanja i obrazovanja. Za kršenje navedenog zakona predviđena je kazna od 50.000 do 200.000 dinara za pravna lica, odnosno od 2.000 do 10.000 dinara za fizička lica.","U Srbiji danas Dan žalosti, u Novom Sadu trodnevna",2024-11-02
"Tanjug/Photo by Evan Agostini/Invision/AP, File Noć veštica ima mnogo tradicija, od slatkiša do fenjera - i spektakularnih kostima Hajdi Klum. Hajdi Klum voli da iznenađuje svoje goste svojim elaboriranim kostimima , kao 2022. godine, kada je na događaj stigla na kraju ribarske udice, u kostimu crva, piše AP . „Samo sam htela da budem nešto nasumično. Mislim da nikada ranije nisam videla nekoga da je crv“, objasnila je dok je ležala na podu radi maksimalnog efekta. Photo by Evan Agostini/Invision/AP, File Prošle godine je zatražila pomoć nekoliko izvođača Sirk du Solej za perje i kostim pauna. „Mnogo planiranja ide u to. Zato što prvo morate imati ideju“, rekla je Klum kroz paunov kljun, a pored nje muž Tom Kaulic, obučen kao jaje. Na svojoj zabavi 2008. obukla se kao Kali, hinduistička boginja smrti i uništenja – sa više ruku, visećim glavama i dubokim slojem plave boje za telo. Tanjug/AP Photo/Dan Steinberg, File Tanjug/AP Photo/Dan Steinberg, File Tanjug/AP Photo/Chris Polk, File Tanjug/Photo by Charles Sykes/Invision/AP, File Tanjug/Photo by Charles Sykes/Invision/AP, File Tanjug/Photo by Charles Sykes/Invision/AP, File Tanjug/Photo by Charles Sykes/Invision/AP, File Tanjug/Photo by Charles Sykes/Invision/AP, File Tanjug/Photo by Evan Agostini/Invision/AP, File Tanjug/Photo by Evan Agostini/Invision/AP, File Tanjug/Photo by Charles Sykes/Invision/AP, File Tanjug/Photo by Evan Agostini/Invision/AP, File Tanjug/Photo by Evan Agostini/Invision/AP, File Tanjug/Photo by Evan Agostini/Invision/AP, File Tanjug/Photo by Evan Agostini/Invision/AP, File Tanjug/Photo by Evan Agostini/Invision/AP, File Photo by Evan Agostini/Invision/AP, File Klum je rekla za Asošijeted pres da će odmah planirati svoj kostim za sledeću godinu. „Uvek mora biti drugačije. Potpuno drugačije“, rekla je ona. Tokom godina maskirala se i u džinovskog Transformera, klona, stariju verziju same same, i eksperiment sa vanzemaljcima koji je pošao po zlu. Zvezda se takođe transformisala u leptira, majmuna, mačku, vranu — i crtane likove, uključujući Džesiku Rebit i Fionu iz „Šreka“. Njen savet onima koji još uvek pokušavaju da odluče šta da nose za ovu Noć veštica ? Maske kupljene u prodavnici ostavite kod kuće. „Ja lično ne volim kada se ljudi kriju iza tih punih maski. Više volim kada ljudi postanu malo kreativni i kada se igraju sa svojim licem, kada stavljaju mnogo šminke“, rekla je ona za AP 2007. Povezane vesti Zabranjena Noć veštica u Šangaju, policija rasteruje veliki broj kostimiranih Svet 28. okt 2024 17 Svet 28. okt 2024 17 Pet odličnih filmova koje ne bi trebalo gledati pre spavanja Showbiz 22. okt 2024 2 Showbiz 22. okt 2024 2",(FOTO) Kostimi Hajdi Klum za Noć veštica su uvek epski,2024-10-31
" ""Imam pitanje za vlast, za one koji su vodili radove i za one koji vode železničku stanicu - da li su dobili pitanja od građana pre nedelju dana? Pojedini građani izjavili su da su slali upit i govorili da je napukla zgrada, da ima oštećenja, i pitali šta će da urade po tom pitanju. Očigledno da nisu hteli da preuzmu odgovornost i sad gledamo posledice loše politike, katastrofalne po život"", izjavio je Miran Pogačar za . On je naglasio da se danas „nije desio ni incident, ni tragedija“ i da je ovo „zločin nad građanima Novog Sada i Srbije“. „Ovo je rezultat nedavne rekonstrukcije, četiri godine je SNS vlast sa kineskim izvođačima radova ovu stanicu obnavljala. Ovu stanicu su otvarali čak dva puta – Vučić sa Orbanom iz promotivnih razloga 2022. godine, pa su brže-bolje zatvorili. Ove godine su rekli da je sve u redu, da je super stanica“, kaže gradski odbornik koalicije „Bravo“, Miran Pogačar. On je dodao da je ovo nezapamćena tragedija koja se dogodila u Novom Sadu. Završena akcija spasavanja: 14 stradalih i troje teško povređenih u urušavanju nadstrešnice na Železničkoj stanici Vesti 23:31 602 Vesti 23:31 602 „Zaista smo svi pogođeni, osećamno bes, znamo ko je odgovoran, znamo ko su izvođači radova, ko je potpisao papire i ko se slikao ovde ne samo jednom, nego dva puta. Ti ljudi treba da odgovaraju i da se istera na čistac makar jednom, a ako ne danas – kada onda?“, pita se Pogačar. On navodi da su odgovorni upravo ministri koji su se na tom mestu slikali i koji su potpisivali ugovore sa kineskom kompanijom. „Radovi koji su bili i galerije koje su pravljene, poremetile su su statiku nadstrešnice. Imamo nezvanične infomrmacije da su određenim mermernim pločama oblagali stubove pri rekonstrukciji i da je to narušilo statiku. Samo slep može da kaže da uzrok nisu bili radovi. Često je neko treći krivac, a ne oni koji su odgovorni, a to su ministri i izvođači radova. Imamo na papiru: Vučević, Vesić i Vučić su stavili zabranu na ovaj projekat da se ne zna koliko je para potrošeno, jer tu informaciju ne znamo. Ova nesreća i zločin će nas koštati mnogo, to nema cenu i to ne možemo da platimo“, zaključuje Pogačar. Detaljne informacije o nesreći u Novom Sadu u našem BLOGU UŽIVO.","Miran Pogačar: Građani su slali upit i govorili da je zgrada napukla, da ima oštećenja",2024-11-01
"Pripremni radovi na demontaži Starog savskog mosta počinju od subote, 2. novembra, kada će biti obustavljen saobraćaj na mostu. Saobraćajni inženjer Ivan Banković za  ističe da će zatvaranje tramvajskog mosta najviše uticati na stanovnike Novog Beograda, ali da će doprineti i sveukupnom većem kolapsu. „Zatvaranje Starog savskog mosta će svakako doprineti nešto većem kolapsu ali ne izazvati kolaps, jer njega svakako već imamo u saobraćaju“, priča saobraćajni inženjer Ivan Banković za . Banković je istakao da Stari savski ili tramvajski most ima veliki ukupan udeo u odnosu na sve ostale mostove kada je reč o tramvajskom saobraćaju. „Kada pričamo o automobilskom saobraćaju, on nema neku veliku vrednost. Nekih pet do šest odsto automobilskog saobraćaja se odvija preko tog mosta. Ono za šta nam je veoma značajan Stari savski most jeste za tramvajski saobraćaj jer preko njega idu dve tramvajske linije – 7 i 9. Ono što je najbitnije sada, jeste organizacija javnog prevoza“, priča on. Banković dodaje da u poslednje vreme, a naročito poslednje dve godine – „struku u ovom gradu niko nije konsultovao“. Kod Starog savskog mosta dizalice, ali radnika nema – poslednji dan pred zatvaranje? Vesti 01. nov 2024 10 Vesti 01. nov 2024 10 Kako je Šapić uvredio saobraćajne inženjere u Srbiji Vesti 29. okt 2024 165 Vesti 29. okt 2024 165 „Ovaj grad ima dovoljno saobraćajnih inženjera, ali gradska uprava ne konsultuje dovoljno s inženjere. Gospodin Šapić je na prethodnoj konferenciji rekao da mi nemamo inženjera koji bi mogao da projektuje semaforizaciju kružnog toka Slavija . Moguće da nema u njegovom kabinetu, ali u Beogradu i Srbiji ima“, zaključuje inženjer. On dodaje da će zatvaranje mosta će doprineti da određen broj ide preko Brankovog mosta, koji će zbog toga biti nešto opterećeniji. „Rešenje nije da svako od nas pojedinačno da sedne u svoj automobil i da se čudimo što su velike gužve. Rešenje je efikasan, pouzdan i komforan javni prevoz koji grad mora da ponudi građanima – da vi vidite da vam se ne isplati kad sednete u automobil i provodete sat vremena od kuće do posla“, priča on. Banković dodaje i da će zatvaranje Savskog mosta uticati na stanovnike Novog Beograda koji koriste tramvajske linije koje će biti preusmerene Savskom ulicom preko Mosta na Adi, što će produžiti vreme putovanja. „Juče sam bio na protestu, video sam dosta pristojnih građana koji su se tu okupili. Ja razumem da Stari savski most za mnoge Beograđane ima sentimentalnu vrednost, zeleni luk je postao jedan od simbola grada“, priča on. Ali i pored toga, Banković konstatuje da je loše rešenje to što nema odvojenih tramvajskih baštica na Starom savskom mostu jer „tramvaj mora da prioritet i nezavisno kretanje u odnosu na druga vozila“. „Ono što ćemo dobiti novim mostom, za koji se iskreno nadam da će biti završen u naredne dve, dve ipo godine, što i mora da bude priroritet – jesu dve saobraćajne trake u oba smera i nezavisne tramvajske baštice. To može da poboljša protočnost saobraćaja“, naglašava Banković. On dodaje da se o zatvaranju mosta ne pita Grad Beograd – iako se odluka odnosi direktno na Beograđane. „Bojim se da nemamo više prostora za javnu raspravu. Podsetiću da se Grad Beograd ne pita mnogo ovde, već Republika. Posebno pitanje je da li bi grad trebalo da se uključi, jer se ipak ovo odnosi na nas koji živimo u Beogradu“, navodi saobraćajni inženjer. „Ja verujem da je gospodin Šapić video u Barseloni kružni tok sa semaforima, ali ne shvata da nije kružni tok rešenje za svaku raskrsnicu“, zaključuje on govoreći o semaforu koji je postavljen na kružnom toku kod Ušća.",Saobraćajni inženjer o Starom savskom mostu: Bojim se da nemamo više prostora za javnu raspravu,2024-11-01
"/ Bumble Dee Načelnik Generalštaba Vojske Crne Gore Zoran Lazarević tužio je Ministarstvo odbrane jer su, kako je naveo, odlukama prema njemu više puta izvršili neposrednu i posrednu diskriminaciju. U tužbi, koja je 11. oktobra dostavljena Osnovnom sudu u Podgorici, između ostalog, navodi se da je Ministarstvo brojnim odlukama “povrijedilo njegovu oficirsku čast i dostojanstvo”. U tužbi se navodi da je Ministarstvo odbrane prema generalu Lazareviću izvršilo diskriminaciju u periodu od 28. avgusta do 10. oktobra 2024. godine. “Tužilac je u ovom periodu izložen neposrednoj i posrednoj diskriminaciji od strane tužene (ministra odbrane Dragana Krapovića) koji je prvo pokušao da smeni Lazarevića predlažući Savetu za odbranu i bezbednost njegovo razrešenje zbog starosne dobi, pa kada u tom nije uspeo, onda je doneo nezakonito rešenje kojim je prestalo da važi rešenje kojim je tužiocu produženo trajanje u službi do 8.6.2025. godine”, navodi se u tužbi u koju su podgoričke “Vijesti” imale uvid. General od suda traži saslušanje svedoka, ministra odbrane Dragana Krapovića, a po potrebi i ostalih članova Saveta za odbranu i bezbednost, predsednika države Jakova Milatovića i premijera Milojka Spajića. Lazarevićev advokat Miloš Vukčević rekao je za “Vijesti” da je Ministarstvo odlučilo da Lazarevića “diskriminiše po osnovu starosne dobi”. “Ministar za mnoga lica nije pokretao postupke prestanka važenja njihovih rešenja, čime je opet u odnosu na tužioca nejednako postupao i pravio razlike u odnosu na druge zaposlene koji su bili u identičnoj situaciji. Osim toga, iz izjave ministra Dragana Krapovića jasno se vidi da je kod tužene stvorena jaka pretpostavka da je Lazarević pripadnik političke partije ili organizacije i to opozicione, iako tužilac nije član nijedne političke partije već lice koje profesionalno obavlja dužnost. Dakle, kada se ovakva izjava ministra dovede u vezu sa njegovim postupanjem i radnjama, može se izvući samo jedan zaključak da je tužena nejednako postupala prema tužiocu u odnosu na druge zaposlene, isključivala ga i ograničavala u odnosu na ostale”, navodi Vukčević. Javno nesaglasje na relaciji brigadnog generala i ministra vojnog počelo je krajem leta pošto je Krapović poništio rešenje, kojim je vojna služba Lazareviću produžena do leta naredne godine. Krapović je na sednici Saveta za bezbednost i odbranu, 28. avgusta ove godine, insistirao da Lazarević bude smenjen, što su podržali predsednik Skupštine Andrija Mandić i premijer Spajić. Kako ovo telo odluke donosi konsenzusom, a predsednik države je bio protiv penzionisanja, odluka je sačekala novu sednicu. Usledile su sedmice tokom kojih su se nizale brojne optužbe između ministra odbrane i predsednika države o ispravnosti odluke, a uporedo je ministar odbrane doneo naredbu kojom je zabranio aktivnosti Lazarevića u inostranstvu, jer je general navodno prilikom zvaničnih i neformalnih razgovora u Pragu “negativno komentarisao političke prilike u Crnoj Gori”, neke članove vrhovne komande… Te tvrdnje Lazarević je negirao tvrdeći da su “apsolutno netačne”. Krapović je potom obelodanio i podatke da je general Lazarević u martu ove godine “organizovao da se službenim vojnim vozilom doveze motocikl jamaha, koji je u Sloveniji kupio za svog sina”. Sednica Saveta 11. oktobra, na kojoj je trebalo da se donese odluka, pauzirana je jer je predsednik Milatović odbio da se Lazarević smeni. Advokat Vukčević u tužbi je hronološki pobrojao da je ministar Krapović naredbom “uklonio sve aktivnosti Lazarevića u inostranstvu i na taj način ga onemogućio da obavlja dužnosti van zemlje”, čime je, kako je naveo u tužbi, “povredio njegovu oficirsku čast i dostojanstvo”. Ministarstvo odbrane potvrdilo je “Vijestima” da je dobilo tužbu brigadnog generala Zorana Lazarevića na izjašnjenje. Oni su u odgovoru naveli da Dragan Krapović, kao ministar odbrane, afirmiše pravo svakog pojedinca da potraži pravnu zaštitu pred nadležnim sudovima u odnosu na doživljaj da su mu prava uskraćena ili ugrožena. “To je svakako legitiman i civilizovani način i prilika da se svako izbori za svoja prava”, navode iz Službe za odnose s javnošću. U odgovoru su saopštili da veruju da će tužba generala Lazarevića biti neuspešna.",Načelnik Generalštaba Crne Gore tužio ministarstvo odbrane zbog povrede oficirske časti,2024-10-31
"Aktivisti inicijative ""Most ostaje"" i određeni broj građana koji se protive rušenju Starog savskog mosta ostaće noćas na platou na samom početku tog mosta sa starobeogradske strane, jer smatraju da bi njegovo rušenje moglo da počne i pre najavljenog 2. novembra. Aktivista inicijative „Most ostaje“ Đorđe Miketić rekao je agenciji Beta nakon večerašnjeg protesta da se do sada prijavilo više od 700 Beograđana spremnih da svakodnevno dežuraju na mostu. Prema njegovim rečima, oni će sprečiti rad mašina ukoliko se pojave i alarmirati sugrađane kako bi se što brže okupilo dovoljno građana da odbrane most. „Ideja je da na mostu ili u njegovoj neposredoj blizini svakodnevo dežura 20-30 ljudi. Do sada se prijavilo 700 građana i iz minuta u minut taj broj raste, tako da se nadam da će nas biti dovoljno da ovu akciju sprovedemo u delo“, rekao je Miketić. Stotinjak aktivista i građana koji su ostali nakon protesta su na platou na početku mosta razapeli baštenski šator, potavili stolice i ozvučenje, dok se ostali polako razilaze, javio je reporter agencije Beta. Povezane vesti: Protest protiv rušenja Savskog mosta: „Sve je to zbog kancera Beograda na vodi, ne damo da metastazira“ Vesti 31. okt 2024 66 Vesti 31. okt 2024 66 Građani osvetlili Savski most i poručili: „Dežuraćemo i braniti ga, most ne sme da se ukloni“ Vesti 31. okt 2024 84 Vesti 31. okt 2024 84 Tokom zvaničnog dela protesta, više stotina građana je prethodno blokiralo Stari savski most, koji su osvetlili baterijskim lampama i mobilnim telefonima. Okupljeni su nosili transparente „Niko ne ruši mostove, već ih gradi“, „Borba traje, most ostaje“ i druge. Na skupu su bili prisutni opozicioni poslanici Aleksandar Jovanović Ćuta, Srđan Milivojević, Branko Miljuš i drugi, kao i nekadašnji ambasador i poslanik Vladeta Janković. Foto:Vesna Lalić/Nova.rs BETAPHOTO/MILOS MISKOV BETAPHOTO/MILOS MISKOV Foto:Vesna Lalić/Nova.rs Foto:Vesna Lalić/Nova.rs Foto:Vesna Lalić/Nova.rs Aktivista inicijative „Most ostaje“ Đorđe Miketić ocenio je u svom obraćanju na skupu je da aktuelna vlast, na čelu sa gradonačelnikom Beograda Aleksandrom Šapićem – „uništila grad“. Prema njegovim rečima, zahvaljujući potezima vlasti u Beogradu je saobraćajni kolaps, a ako most bude sklonjen, „nastaće totalni haos“. „Isterali smo ih na čistac i sada je jasno da oni nemaju nikakav plan šta da rade kada sklone most, zato kriju dozvole, zato kriju planove, a nemaju ni projekat novog mosta. Ni kupatilo kada krenete da renovirate, ne radite to bez nekog plana“, ocenio je Miketić. Naveo je i da se sve to radi zbog širenja Beograda na vodi, a da most predstavlja „branu da se taj kancer ne proširi na sajam, sajmište i dalje“. Atanacković: „Taknete li nam most, nećete više ni nos da promolite u taj vaš zabranjeni grad“ Pisac i nekadašnji gradski odbornik Dejan Atanacković naveo je da će, ukoliko most bude srušen, blokirati sve ulaze i izlaze, kao i sva gradilišta Beograda na vodi. „Pa posle vi objašnjavajte vašim prijateljima iz Emirata zašto ne prolaze bageri“, rekao je Atanacković, dodajući ;da je borba za most „politička borba“, te je pozvao celu opoziciju da se udruži u ovoj borbi i da stane uz građane. Gradske vlasti najavile su da će u subotu, 2. novembra Stari savski most biti zatvoren za saobraćaj, jer tada počinju pripremni radovi za njegovu demontažu. Prema pisanju medija, nakon demontaže, Stari savski most bi mogao da bude premešten između Zemunskog keja i Velikog ratnog ostrva, odnosno plaže Lido.",Aktivisti najavili da ostaju na Starom savskom mostu kako bi sprečili rušenje,2024-10-31
"Zeleno-levi front Narodne poslanice i poslanici i odbornice i odbornici Zeleno-levog fronta danas su na zgradi Vlade Republike Srbije ostavili crvene otiske, želeći da poruče da su ""naprednjačkoj vlasti krvave ruke"". Oni su, kako navode, vlasti poručili da je odgovorna za stradanje ljudi u Novom Sadu, ali i na drugim mestima gde, kažu, zbog korupcije i loše izvedenih projekata ljudi gube živote. „Zbog vaše zarade, muljanja i prevare ljudi stradaju i umiru. Zbog vaših dilova ljudima padaju glave. Više nigde nismo bezbedni. Dokle, bre?!“, postavili su pitanje iz Zeleno-levog fronta . Zeleno-levi front Zeleno-levi front Zeleno-levi front Zeleno-levi front Zeleno-levi front Zeleno-levi front Ispred zgrade Vlade bilo je desetak policajaca. Podsetimo, nakon pada nadstrešnice na Železničkoj stanici u Novom Sadu 14 osoba je poginulo, među kojima su i deca, a tri mlade osobe nalaze se u teškom stanju. Jednom od povređenih, 18-godišnjem mladiću, amputirana je noga. Više o tragediji u Novom Sadu čitajte u našem BLOGU . Povezane vesti Arhitektica: Vrlo brzo odnesen materijal koji bi ukazao kakvo je to opterećenje postavljeno Vesti 14:14 60 Vesti 14:14 60 „Neka odgovorni kažu javno ko je dozvolio da se nadstrešnica dodatno optereti“: Bivši nadzornik na rekonstrukciji Železničke stanice za  Vesti 10:28 105 Vesti 10:28 105",Zeleno-levi front ispred Vlade Srbije poručio „krvave su vam ruke“,2024-11-02
"KoSSev U naselju Bošnjačka mahala u severnom delu Mitrovice večeras su izbušene gume na dva automobila srpskih registarskih oznaka. Kosovska policija trenutno ispituje četiri osobe u vezi sa ovim slučajem. Vlasnik jednog od oštećenih automobila, izjavio je za KoSSev da je lično video grupu mladića koji su bušili gume, piše KoSSev. Kosovska policija blokirala je večeras, kako se navodi , jednu od ulica u Bošnjačkoj mahali. Radi se upravo u ulici u kojoj su nešto ranije izbušene gume na dva auta u vlasništvu Srba. To je bio razlog da se Srbi koji žive u obližnjoj stambenoj zgradi i okupe na ulici. Pre njihovog okupljanja tu se već nalazila grupa mlađih ljudi, kako očevici kažu, albanske nacionalosti, navodi se. Meštani ulice Nemanjina posvedočili su za KoSSev da su potom uočili barem četiri vozila Kosovske policije i više službenika, među kojima su bili i oni sa dugim cevima, piše u tekstu. Asocijacija novinara Kosova zabrinuta zbog pronalaska uređaja za praćenje u automobilu novinara Vesti 31. okt 2024 1 Vesti 31. okt 2024 1 Ko će imati pravo na novčanu pomoć po zakonu kojim se Kosovo proglašava područjem posebne socijalne zaštite Ekonomija 31. okt 2024 9 Ekonomija 31. okt 2024 9 Oni su se rasporedili između, sa jedne strane, Srba – stanara obližnje zgrade i sa druge strane, grupe 15-tak mlađih ljudi, piše KoSSev. Kako su nam neki od Srba kazali, oni su se policiji žalili na „provokacije sa albanske strane“. Navodno je jedan od policajaca uzvratio: „Ne provociraju, sada će da idu“. Međutim, grupa Albanaca se nije odmah razišla, a policija je naizmenično razgovarala sa jednom i sa drugom stranom, navode očevici. U izjavi za KoSSev zamenik komandira Kosovske policije za region Sever, Veton Eljšani, potvrdio je da se okupilo desetak ljudi, ali da su oni navodno bili revoltirani, prema njegovim rečima, zbog navodnog postavljanja stikera za policiju nepoznate sadržine na spomenik OVK u ovom delu multietničkog naselja. Ipak, naveo je da se grupa u međuvremenu i razišla, te da je sada „sve u redu“. Takođe, Eljšani kaže da policija ne zna ko je osoba koja je zalepila navodni stiker. „Ne znamo šta je bilo. Kada smo mi otišli, neko ga je već skinuo i ostala je bela površina“, kazao je Eljšani. Što se tiče bušenja guma – izbušena je po jedna guma na dva vozila srpskih registarskih oznaka obližnjih stanara. Eljšani kaže da Kosovska policija nije bila pristna niti tokom lepljenja navodnog stikera, kao ni kada su gume izbušene. Upitan o tome da li policija zna ko je bušio gume na automobilima, Eljšani je kazao da je istraga u toku. Potvrdio je da su četiri osobe odvedene u stanicu policije u vezi sa ovim slučajem. „Videćemo za to, oko pričinjene štete, ko je bio tu. Radimo svoj posao… Četiri osobe su u stanici i ispitujemo ih oko vozila“, poručuje. Eljšani nije povezao ova dva događaja. Kostić: Gledao sam ih kako mi buše gume I dok iz policije navode da tek treba da utvrde ko je bušio gume, jedan od oštećenih, Nenad Kostić, stanovnik Bošnjačke mahale, za KoSSev je kazao da je to navodno učinila grupa koja se večeras okupila. #related-news_1 „Gledao sam sa terase kako su bušili gume meni i mom komšiji. Video sam grupu od 15-tak momaka, video sam da se tu motaju. Prvo su komšiji izbušili gumu, pa meni, ja sam vikao i na albanskom i na srpskom, a oni su se samo udaljili desetak metara“, kazao je Kostić. Navodi da je potom došla Kosovska policija, ali i da im službenici „ništa nisu mogli“: „Policajci su se prestravili, jedva su ih oterali, ne može im policija ništa. Mirno su tu stajali kao da se ništa nije dogodilo“, kazao je. Potvrdio je da je slučaj prijavio policiji, ali i kaže da to „nema efekta“. „Nema svrhe, očigledno, s obzirom na to kako se ponašaju prema njima (policajcima)“, kazao je Kostić. Severna Mitrovica je i dalje pokrivena brojnim bezbednosnim kamerama koje sada kontroliše upravo Kosovska policija.",Izbušene gume na automobilima srpskih registracija u Kosovskoj Mitrovici,2024-10-31
"FOTO TANJUG/ NENAD MIHAJLOVIĆ Broj na koji će građani Novog Sada moći da dobiju informacije o preminulima i stradalima u nesreći na Železničkoj stanici u tom gradu biće uskoro objavljen, potvrdio je za  ministar policije Ivica Dačić. Novosađani se tokom dana javljaju i Centru Srce koji pruža emotivnu podršku ljudima u ovakvim situacijama. Žarko Vojinović iz te organizacije rekao je da se svi kojima je potrebna psihološka pomoć mogu javiti na broj telefona: 0800-300-303, na mejl: [email protected] ili putem ;eta. Tokom današnjeg dana, prema rečima sagovornika , volonteri su primali pozive putem sva tri kanala komunikacije. Reporterka  javlla je da niko od nadležnih nije istakao na kojih broj telefona ili gde koji ljudi koji strahuju za svoje najbliže i sumnjaju da su možda nastradali mogu da pozovu i dobiju informacije. Reporterka je javila i da je videla ljude koji čekaju da im se saopšti gde su njihovi najbliži. Sve o nesreći na Železničkoj stanici u Novom Sadu pratite u našem BLOGU.",Dačić za : Uskoro broj za informacije o stradalima u nesreći u Novom Sadu,2024-11-01
" Na današnji dan dogodilo se: 1517. Umro je italijanski slikar Fra Bartolomeo, jedan od poslednjih firentinskih renesansnih majstora. Smatra se pretečom baroka („Bogorodica sa svecima“, „Pijeta“). 1517. Ogorčen mnogobrojnim zloupotrebama crkve, nemački sveštenik Martin Luter okačio je na vrata katedrale u Vitenbergu i stavio na javnu raspravu 95 teza o reformi crkve. Time je u nemačkim zemljama počela Reformacija, a Luter je postao jedan od njenih vodja. 1632. Rođen je Jan Vermer, jedan od najvećih holandskih majstora 17. veka. Nepriznat i neshvaćen za života, dva veka kasnije svrstan je među najveće umetnike u istoriji slikarstva, a njegove slike dostigle su astronomske cene („Pogled na Delft“, „Žena s pismom“, „Devojka s đerdanom“, „U ateljeu“, „Čas muzike“). 1795. Rođen je Džon Kits, jedan od velikana iz plejade engleskih romantičara s kraja 18. i početka 19. veka. Za pet godina stvaralaštva (umro je u 26. godini) ostavio je delo koje ga svrstava u jednog od najvećih pesnika engleske književnosti („Endimion“, „Oda slavuju“, „Oda grčkoj urni“, „Oda jeseni“). 1848. Carske čete pod feldmaršalom Alfredom Vindišgrecom zauzele su Beč, čime je ugušen osmomesečni Bečki ustanak tokom kojeg je bila uspostavljena revolucionarna vlada. 1851. U Cetinju je umro crnogorski vladika, filozof i državnik Petar II Petrović Njegoš, veliki epski pesnik, autor slavnog dramsko-epskog dela „Gorski vijenac“. Kao državnik postavio je temelje moderne crnogorske države, ustanovio izvršnu vlast i senat, organizovao sudove, uveo poreze. Za njegove vladavine osnovana je prva štamparija u Cetinju 1834. i podignuta prva škola. U književnoj baštini ostavio je i ep „Luča mikrokozma“, dramu „Lažni car Šćepan Mali“, pesme. 1871. Na osnovu ustava iz 1869. (Namesnički ustav), donet je prvi zakon o poroti u Srbiji, koji je stupio na snagu 1. januara 1872. 1918. U atentatu je ubijen bivši mađarski premijer grof Ištvan Tisa, vođa reakcionarne Nacionalne stranke rada. 1922. Rođen je kambodžanski princ Norodom Sihanuk, kojeg je na presto prvi put dovela francuska kolonijalna vlast 1941. Abdicirao je 1955. u korist oca Norodoma Suramarita, a posle njegove smrti 1960. ponovo je postao šef države. Oboren je sa vlasti 1970. u državnom udaru generala Lon Nola, potom je kratko (1975-76) bio predsednik tokom režima Crvenih Kmera. Posle niza burnih političkih promena, 1993. je ponovo postao kralj Kambodže. 1925. Reza Kan je preuzeo presto Irana i osnovao dinastiju Pahlavi koja je vladala tom zemljom do Islamske revolucije 1979. 1926. Umro je američki mađioničar, poreklom mađarski Jevrejin Hari Hudini, najpoznatiji mađioničar 20. veka. Rođen kao Erih Vajs, promenio je ime u čast francuskog mađioničara Robera Hudina. 1940. Pobedom britanske avijacije završena je Bitka za Britaniju koju su Nemci počeli u julu snažnim bombardovanjem i pomorskom blokadom Velike Britanije. Britanci su preuzeli vazdušnu kontrolu nad Lamanšom, a Nemci su odustali od invazije na to ostrvo. 1952. SAD su na Maršalskim ostrvima na Tihom okeanu, izvele prvu probu hidrogenske bombe. 1956. Bombardovanjem egipatskih aerodroma, Britanija i Francuska su počele napad na Egipat, tokom Suecke krize. 1961. U procesu destaljinizacije Sovjetskog Saveza, Staljinovi posmrtni ostaci premešteni su iz mauzoleja na Crvenom trgu u grobnicu uz zidine Kremlja. 1984. Ispred rezidencije u Nju Delhiju ubijena je Indira Gandi, premijer Indije. Ubistvo su izvršili Siki ekstremisti, pripadnici njenog ličnog obezbedjenja. 1991. Na prvim višepartijskim izborima u Zambiji Frederik Čiluba pobedio je Keneta Kaundu, lidera u borbi za nezavisnost i prvog predsednika zemlje. 1993. Umro je italijanski režiser Federiko Felini, koji je pedesetih godina 20. veka postao vodeće ime italijanskog i svetskog filma. Jedan od najistaknutijih predstavnika italijanskog neorealizma dobitnik je tri Oskara za filmove „Ulica“, „Kabirijine noći“ i „Osam i po“. Proslavili su ga i „Amarkord“, „Sladak život“, „Đulijeta i duhovi“. 1999. Tokom 113. fudbalskog derbija „Partizana“ i „Crvene zvezde“ u sukobima navijača poginuo je učenik Aleksandar Radović. To je bio prvi slučaj nasilne smrti na fudbalskim utakmicama u Jugoslaviji. 2000. Ruska raketa u kojoj su se nalazili prvi stanovnici međunarodne svemirske stanice, eksplodirala je u Kazahstanu. 2003. U Maleziji je nakon 22 godine izabran peti po redu predsednik vlade Abdulah Ahmad Badavi. On je na toj dužnosti zamenio Mahatira Mohameda koji je sa reputacijom najkontroverznijeg azijskog lidera vladao tom zemljom jugoistočne Azije od 1981. 2010. Na izborima u Brazilu za novog šefa države izabrana je Dilma Vana Rusef i ona je prva žena predsednik u istoriji te zemlje. 2011. Unesko je primio Palestinu u punopravno članstvo, nakon čega su Kanada, SAD i Izrael obustavili finansiranje te organizacije. 2015. Stradalo je 217 putnika i sedam članova posade kada se ruski avion koji je leteo na liniji Šarm el-Šeik – Sankt Peterburg, srušio u centralnom delu Sinajskog poluostrva. Rusija je ovu avionski nesreću okarakterisala kao teroristički napad. 2015. U noćnom klubu u Bukureštu tokom hevi-metal koncerta izbio je požar izazvan pirotehničkim uređajima i u metežu nastalom u panici posetilaca da napuste klub, stradala je 61 osoba. 2020. Škotski glumac Šon Koneri, poznat kao prvi filmski Džems Bond, umro je u 91. godini (Nesalomivi, Ime ruže, Lov na Crveni oktobar).","Na današnji dan, 31. oktobar",2024-10-31
" Pripadnici Ministarstva unutrašnjih poslova u Nišu, po nalogu Višeg javnog tužilaštva u Nišu, uhapsili su tridesetčetvorogodišnjeg S. R. iz ovog grada, zbog postojanja osnova sumnje da je izvršio krivično delo ubistvo u pokušaju, saopštili su. On se sumnjiči da je danas, u jednom ugostiteljskom objektu u centru Niša, ubo četrdesetogodišnjeg muškarca nožem u vrat, a zatim ga i udario u glavu staklenom čašom. Povređeni četrdesetogodišnjak je zbrinut u Univerzitetsko-kliničkom centru u Nišu. Osumnjičenom je određeno zadržavanje do 48 časova i on će, uz krivičnu prijavu, biti priveden višem javnom tužiocu u Nišu.",Uhapšen osumnjičeni za pokušaj ubistva u Nišu,2024-10-31
"Jedan od problema sa kojim se struka u Srbiji suočava jeste taj što je zbog međudržavnih sporazuma koje je predsednik potpisao sa Kinom pristup dokumentima vrlo restruktivan, kaže građevinski inženjer Danijel Dašić. On dodaje da nigde u svetu ti dokumenti nisu tajna, ali da ovde vlasti izgleda nije problem da otkrije koliko košta gradnja, nego koliko je koštala ""ugradnja"". Danijel Dašić, građevinski inženjer, kaže da je juče upoređivao fotografije pre i posle rekonstrukcije. „Problem je nastao onog trenutka kada su tu nastrešnicu armirano-betonsku konstrukciju, koja je s jedne strane bila oslonjena na samu zgradu, a s druge strane je bila zakačena putem utega, da je to dodatno opterećenje prešlo granične vrednosti nosivosti, da li statičke, da li dinamičke i došlo je do loma. Tako da je to ono ključno pitanje ovde ko je kada kako uradio, postavio, odlučio da postavi taj vrlo težak element koji sadrži čelične elemente i vrlo teško staklo kao deo te konstrukcije i da ga postavi na postojeću nastrešnicu koja jeste u svojoj osnovi bila napravljena u vidu jedne mreže serflaža, koja je bila najteži element i onda oko toga samo zamaskirana panelima da ne bi dodatno opterećivala celu konstrukciju“, rekao je on. Povezane vesti „Neka odgovorni kažu javno ko je dozvolio da se nadstrešnica dodatno optereti“: Bivši nadzornik na rekonstrukciji Železničke stanice za  Vesti 10:28 105 Vesti 10:28 105 Kran vrši veštačenje objekta: Utvrđuje se pod kojim okolnostima je došlo do nesreće Vesti 10:34 15 Vesti 10:34 15 On kaže da je vrlo jednostavno došlo do čupanja ankera, a da se na snimcima vidi da su ti ankeri nekih 10-12 cm samo bili ukrućeni i spojeni sa krovnom konstrukcijom. Ako političar laže, Gugl ne laže „Tako da uopšte me ne čude ova horska pevanja vlasti prvo da je objekat star, pa da je zbog toga došlo do rušenja, i drugo da ništa oni nisu ni pipali tu nastrešnicu bez obzira što postoji ogroman broj i fotografija i videozapisa na kraju krajeva i u samoj građevinskoj dozvoli koja je noćas nestala negde iz centralnog registra“, rekao je on. Na pitanje kako je nestala, kaže da ona više ne može da se nađe, ali da su se neki ljudi setili i ranije je skinuli. Objašnjava da je to javni dokument kome je svako imao pristup, ali nije svkao mogao da je ukloni, a ko je to učinio, pitanje je „od milion dolara“. „Međutim, neki ljudi su je na vreme skinuli i u jednom delu tehničke dokumentacije piše ‘rekonstrukcina na nadstešnici“, dodao je. „‘Tako da je, kao što su počeli da menjaju naslove po svim tabloidima koje kontroliše vlast, čak i na zvaničnim sajtovima Infrastrukture železnice i tako dalje, ali opet – ako političar laže, Gugl ne laže“, kazao je. Na pitanje koji su prvi koraci kada se radi jedna rekonstrukcija, kaže da se na početku svakog projekta radi analita postojećeg stanja. Ko je odgovoran za nestručnost, ko za neodgovornost, a ko za bahatost „Ako je se znalo da će se postaviti dodatno opterećenje, neko je trebao da statički obradi uticaj tog opterećenja na postojeću konstrukciju. I ukoliko je to uradio odgovorni projektant, treba se videti da li je to dobro uradio. Onda idemo dalje. Sveto trojstvo nas vodi ka izvođaču radova. Izvođač radova je trebao po projektu da sve izvede kao što piše u projektu, eventualno da ojača te ankere, da ojača same utege ili nešto treće. I treći element našeg svetog trojstva je nadzorni organ koji je sve to trebalo da proveri i da verifikuje da je sve urađeno u skladu sa zakonom, da su kvalitetni materijali ugrađeni i na taj način da nama kao građanima garantuje da svaki objekat koji je urađen jeste u skladu sa važećim zakonskim procesima i regulativama u Srbiji“, kazao je Dašić. Povezane vesti Bivši nadzornik na projektu za : Na nadstrešnici je rađeno, Vesić ne govori istinu Vesti 09:46 169 Vesti 09:46 169 UKCV: Nema novih žrtava, troje povređenih i dalje u teškom stanju Vesti 09:09 3 Vesti 09:09 3 U tom bi triju, navodi, tražio krivca za sve ovo, ako govorimo o nestručnosti. „Ako gledamo onaj deo koji se zove neodgovornost, ja bih pitao šta se dešava sa građevinskim inženjerima u Novom Sadu, ako je meni trebalo jedno popodne iz Niša da vidim koji je uzrok, da li je moguće da niko u Novom Sadu nije primetio da oni dodatno opterećuju jednu vrlo složenu konstrukciju?“, pitao je. I treći deo je bahatost, navodi on. „Tu se bavimo političarima koji jednostavno imaju tu sklonost da zanemare struku, kako bi ostvarili svoje političke poene. U tom zamešateljstvu bi trebalo tražiti odgovornost. Ja sam već ranije pričao, što veći protok vremena do privođenja, hapšenja, ispitivanja tih odgovornih lica prođe, to nam je veća sumnja da su u suštini političari glavni uzročnici ove tragedije, da su jednostavno neko zahtevao ili imao volju da na taj način ukrasi. Jer ona se pojavila između prvog i drugog svečanog otvaranja“, naveo je on. Prema fotografijama koje sam je dobio od prijatelja iz Novog Sada, stakleni deo nije postojao nakon prvog svečanog otvaranja. „Ubačen je za ovo drugo otvaranje kada je predsednik Mađarske bio u poseti“, kazao je. „Prestanite da kupujete diplome Medicinskog i Građevinskog fakulteta“ Dašić je uputio molbu vlastima. „Ja bih zamolio javno sve predstavnike vlasti, nemojte više da kupujete diplome Građevinskog i Medicinskog fakulteta, drastično nam smanjujete broj stanovnika ove zemlje takvim ponašanjem“, rekao je on. Zbog međudržavnih sporazuma sa Kinom sve je pod velom tajne Drugi problem je što je, kaže on, predsednik potpisao međudržavni ugovor sa Kinom, koji je stavio veo tajne na sve ono što oni rade. „A mi sa druge strane vidimo da su Kinezi jedan od glavnih izvođača radova širom Srbije i cela ta njihova priča, i ti međudržavni sporazumi, dovode do toga da je vrlo restriktivan pristup dokumentima i svemu onome što oni rade. Tako da to bi moralo hitno da se promeni, jer kao neko ko je radio i ovde i u inostranstvu – nema tu nekih tajni. Sve se zasniva u svetu na transparentnosti i svi mi znamo koliko koštaju materijali, koliko koštaju radni sati, mašine, koliko sve košta. Jedino što ova vlast ne želi da se sazna jeste ne koliko košta gradnja, nego koliko košta ‘ugradnja’ kod velikih infrastrukturnih objekata“, rekao je Dašić. Povezane vesti Ko je radio rekonstrukciju zgrade Železničke stanice u Novom Sadu Ekonomija 01. nov 2024 298 Ekonomija 01. nov 2024 298 Vesić: U toku je istraga, utvrdićemo ko je odgovoran za nesreću u Novom Sadu Vesti 08:46 127 Vesti 08:46 127 Ukoliko struka ne digne glas, ne može se očekivati napredak, rekao je on. „Svako mora u svom delu posla da preuzme veliku odgovornost za ono znanje koje ima i koje ste dobili da ga na najbolji način primeni da bi sprečio ovakve i slične pojave u budućnosti“, dodao je. Dašić je saglasan da je originalna konstrukcija arhitekte Farkaša rađena veoma kvalitetno. „Tako da mislim da tu postoji dosta dobar element sigurnosti same građevine. Jedino je potrebno proveriti upravo tu galeriju koja je sada urađena s unutrašnje strane… Definitivno taj deo zgrade jeste rekonstruisan detaljno i izvođač radova je morao da vidi u kom su stanju ti ankeri pre nego što je uradio završeno pokrivanje svih stubova i elemenata“, naveo je. Ponavlja da je to je vrlo kvalitetan objekat i da mu lično smeta kad pričaju da je to stari objekat. Originalna zgrada vrlo kvalitetna „Armirani beton koji nema vidljivu armaturu koja je izložena vremenskim uslovima i koji nema vidljivo ljuspanje površinskog sloja jeste materijal koji apsolutno može da traje stotinama godina i jednostavno, ako bismo išli tim sistemom da starije od 60 godina ne valja, mi bismo pola gradova morali da porušimo“, naveo je on.","Dašić: Vlasti nije problem da otkrije koliko košta gradnja, već koliko košta „ugradnja“",2024-11-02
"/Milan Nikić Cena benzina će od 15 sati iznositi 180 dinara, dok će evrodizel koštati 192 dinara. Benzin i dizel će do sledećeg petka biti jeftiniji za po jedan dinar u odnosu na prethodnu nedelju, javlja Blic. U prethodnih nedelju dana benzin je koštao 181 dinara, a evrodizel 193 dinara. Cene goriva se menjaju svakog petka u 15 časova.",Nove cene goriva: Dobra vest za vozače,2024-11-01
"FoNet/MUP Srbije Srpska policija trebalo bi da dobije novog direktora posle dve i po godine, pošto je Ministarstvo unutrašnjih poslova konačno raspisalo konkurs. Javnost sada zanima - ko bi to mogao da bude, a u igri se spominje nekoliko imena iz vrga policije. Od kada je poslednji direktor policije Vladimir Rebić otišao u penziju, 16. decembra 2021. godine, promenila su se dva ministra policije, podseća Danas . U tom trenutku ministar policije bio je Aleksandar Vulin. Posle njega funkciju je preuzeo Bratislav Gašić, da bi posle formiranja nove vlade ministar unutrašnjih poslova ponovo postao Ivica Dačić, koji je konkurs konačno i raspisao. Nekoliko imena u opticaju MUP Srbije (Dragan Vasiljević u sredini) Jedan od njih je „prvi među jednakim“ pomoćnicima direktora policije, piše Danas. U pitanju je Dragan Vasiljević . Njega je Ivica Dačić imenovao kao nekoga ko će u najvećoj meri obavljati poslove direktora policije dok se ne izabere novi. Vasiljević je završio Vojnu akademiju i svoju karijeru je počeo u Vojsci Srbije, ali je vrlo brzo prešao u MUP. Ima bogato iskustvo kao starešina. Prošao je skoro sve linije rada, od pomoćnika komandira stanice, pa sve do pomoćnika direktora policije. Za Vasiljevića se može reći da nema afere i skandale iza sebe, pa ga ni to ne opterećuje kada je u pitanju izbor za direktora. Međutim, iako Vasiljević trenutno obavlja jednu od najviših funkcija u MUP-u, stručna javnost mu ne daje velike šanse da postane novi direktor. TV Prva (Tomislav Radovanović) Drugo ime kojim se u javnosti licitira je sadašnji zamenik direktora BIA Tomislav Radovanović . Iako se trenutno nalazi u BIA, on ima pravo da konkuriše za direktora policije, jer je pre prelaska u BIA, dugo radio u MUP-u, a poslednje radno mesto mu je bilo načelnik Službe za specijalne istražne metode Ministarstva unutrašnjih poslova. Nakon što je Aleksandar Vulin dao ostavku na mesto direktora BIA, Radovanović je imenovan za v.d. direktora Agencije, a izborom Vladimira Orlića za direktora BIA, prešao je na mesto njegovog zamenika. Kako sada stvari stoje, on ima velike šanse da postane direktor, jer je i pre prelaska u BIA, važio za jednog od ozbiljnijih kandidata. U javnosti je poznat kao neko ko je veoma lojalan Aleksandru Vučići, ali i Aleksandru Vulinu. Radovanović je široj javnosti postao poznat po kada je u drugoj polovini 2021. gostovao na TV Prva gde je govorio o tome da je u MUP-u postojala paralelna struktura koja je prisluškivala predsednika Srbije Aleksandra Vučića . On je tada hvalio Vučića i Vulina i obelodanio da su paralelne strukture stvorene u vreme kada je ministar policije bio Nebojša Stefanović , kao i da se slučaj „Jovanjica“ ne može da odvoji od afere prisluškivanja predsednika Vučića. Važio je i za veoma bliskog saradnika Dijane Hrkalović , dok se nalazila na mestu državnog sekretara u MUP-u. Ime koje se pominje iz „trećeg plana“ je sadašnji komandant Posebne jedinice policije Policijska brigada Radoslav Repac . On takođe ispunjava uslove konkursa, a velike šanse za mesto direktora policije crpi u tome, što je, prema nekim izvorima iz MUP-a, on prvi izbor ministra Ivice Dačića, a navodno je prihvatljiv i SNS-u, piše Danas. Repac, takođe, ima višegodišnje iskustvo u rukovođenju i nema afere koje se vezuju za njegovo ime. MUP Srbije (Dejan Luković) Pored ovih visokih funkcionera kao moguća rešenja pominju se još i Dejan Luković , takođe jedan od pomoćnika direktora policije, koji je pre toga bio komandant Žandarmerije u kojoj je radio još od 2001. godine. On i dalje uživa veliki ugled u ovoj specijalnoj jedinici, kao i komandant Specijalne antiterorističke jedinice (SAJ) Spasoje Vulević . MUP Srbije (Spasoje Vulević) Ceo tekst čitajte na portalu Danasa .",Ko su mogući kandidati za mesto direktora policije?,2024-10-31
"/Milan Nikić Na putnom prelazu između železničkih stanica Odžaci i Odžaci Kalvarija teretni voz je jutros oko 7.10 naleteo na ženu koja je pokušavala da pređe prugu, saopštilo je preduzeće ""Srbija kargo"". Povređenu ženu, koja je davala znake života, hitna pomoć je odvezla u najbližu zdravstvenu ustanovu, dodaje se u saopštenju. „Srbija kargo“ navodi da je prelaz bio obezbeđen Andrejinim krstom i znakom stop, kao i da je u pitanju teretni voz koji je u svom sastavu imao 19 kola sa kontejnera, koji je saobraćao iz Preševa za Suboticu. Dodali su da su na lice mesta izašli pripadnici Ministarstva unutrašnjih poslova, kao i zajednička železnička komisija „Infrastruktura železnice Srbije“ i „Srbija Kargo“ za isleđenje vanrednih događaja, koja će utvrditi sve detalje nesreće. Saobraćaj na tom delu pruge je trenutno u prekidu. To preduzeće je apelovalo na sve učesnike u saobraćaju da poštuju propise i saobraćajnu signalizaciju, jer se samo tako mogu sprečiti nesreće poput ove i sačuvati ljudski životi.",Voz udario ženu kod Odžaka,2024-11-01
" Dvadesetpetogodišnji muškarac ubio je dvadesetdevetogodišnju ženu u Štipu u blizini gradskog parka, nakon čega se prijavio policiji, preneli su lokalni mediji. Kako je saopštila lokalna polcija, sinoć oko 20.15 u Policijsku stanicu u Štipu došao F.Z. (25) prijavio da je ubio partnerku E.P. i rekao da se njeno telo nalazi u jednom objektu u Štipu. Prema štipskom tužilštvu, 29-godišnja žena je ubijena u blizini sopstvene kuće, a jedno lice je zadržano u policijskoj stanici. „Na uviđaju su uzeti tragovi sa lica mesta, koji će biti predmet veštačenja radi utvrđivanja okolnosti. Po nalogu javnog tužioca biće obavljena obdukcija tela preminule“, piše u saopštenju Osnovnog javnog tužilaštva u Štipu, gradu na istoku Severne Makedonije. Pročitajte još Tužilaštvo: Otac ubio sina (20) u Bezdanu, pa izvršio samoubistvo Vesti 18. okt 2024 13 Vesti 18. okt 2024 13",Muškarac ubio partnerku u Štipu u Severnoj Makedoniji,2024-11-02
"""Kada sam čula šta se dogodilo pomislila sam da je ružan san iz kojeg ću se probuditi. Svima nam je nezamislivo i nestvarno ovo što se desilo i čekamo da neko preuzme odgovornost"", rekla je za  Ksenija Ćaćić, majka troje dece i jedna od učesnica skupa ispred Železničke stanice u Novom Sadu. „Očekujem da se nadležni prizovu svesti i savesti konačno, i da neko od njih ima sram. Ne znam da li ćemo mi okupljeni postići nešto, ali vidite i decu sam povela. Sinu sam rekla da je najgore ne učiniti ništa, sedeti kod kuće večeras“, rekla je vidno potresena Ksenija Ćaćić, majka troje dece iz Novog Sada. Ona je objasnila i da sa svojom decom svake druge nedelje čekaju sestričinu iz Beograda na Železničkoj stanici. „Bili smo i prošle nedelje na Železničkoj stanici. I tamo je trebalo da budemo i sledeće nedelje. To smo prošle nedelje radili, i stajali smo baš ispod te nadstrešnice. I ovo što se desilo, to su mogli da budu i ovi moji anđeli, svi smo mi pod nadstrešnicom“, rekla je Ćaćić. Ona kaže da nije primetila ništa neobično čekajući vozove na stanici, ali da njen sin jeste. „Bili smo na stanici i moj sin, koji želi da bude arhitekta je primetio. Rekao mi je – mama meni ova nadstrešnica ne deluje bezbedno. Ja sam to izignorisala i odgovorila mu da su to stručnjaci radili. A da li su“, upitala je Ksenija. Ona je rekla da je tragedija ogromna, ali da je velika sreća u nesreći što u petak nije bilo nastave u školama pa je i gužva na stanici bila nešto manja. „I ovo je prestrašno, bilo bi još gore da nije bilo štrajka“. Sve vesti o nesreći koja se desila na Železničkoj stanici u Novom Sadu čitajte u našem BLOG -u. Povezane vesti: Đurić: Stuka da uradi posao pa ćemo o ostavkama, građani da veruju u državu i sistem Vesti 17:47 22 Vesti 17:47 22 (VIDEO) Veliki broj ljudi ispred stanice u Novom Sadu, istaknuta imena 14 stradalih u tragediji Vesti pre 34 min 6 Vesti pre 34 min 6 Dr Turkulov: Stanje povređenih i dalje kritično, svi još jednom operisani Vesti 16:55 0 Vesti 16:55 0","Poruke sa skupa u Novom Sadu: „To smo mogli biti mi, svi smo mi pod nadstrešnicom“",2024-11-02
" Akcija spasavanja u Novom Sadu završena, bilans nesreće je 14 poginulih i troje povređenih, saoštio je ministar Ivica Dačić. Spasioci uspeli da iz ruševina izvuku jednu devojku i jednu stariju ženu. Tri povređene osobe u KC Vojvodina su u kritičnom stanju i lekari se bore za njihove živote. Dan žalosti proglašen je u subotu u celoj Srbiji, a tri dana u Novom Sadu. Predsednik Srbije Aleksandar Vučić zatražio političku i krivičnu odgovornost i saopštio da je u nesreći nastradao i jedan državljanin Severne Makedonije. Dačić: Završena akcija spasavanja, 14 poginulih i troje povređenih Kineski konzorcijum o Železničkoj u Novom Sadu: Nadstrešnica nije bila predmet rekonstrukcije Očevidac tragedije u Novom Sadu: Grunulo je kao bombaa VJT u Novom Sadu: Do sada iz ruševina izvučeno 14 tela Neki od zabrinutih građana bez informacija o najbližima „Davali smo im vodu dok su mašine radile“: Spasioci opisali akciju potrage za povređenima u Novom Sadu Novi podaci - 13 žrtava Pravila ponašanja tokom dana žalosti: Šta kaže zakon i kolike su kazne za kršenje Direktorka KC Vojvodine: Tri osobe u veoma teškom stanju, sve su životno ugrožene Inženjer: Moguće i da su radovi na rekonstrukciji unutar stanice uzrok nesreće Miran Pogačar: Građani su slali upit i govorili da je zgrada napukla, da ima oštećenja Vučević: Insistiraćemo da se pronađu odgovorni, izražavam saučešće Do nesreće je došlo danas nešto pre 12 sati. Veliki broj kola Hitne pomoći je na terenu. Tu su bageri i teška mehanizacija, koji pokušavaju da raščiste odvaljeni deo nadstrešnice zgrade. Na licu mesta su i vatrogasci, Žandarmerija… Inače, ova zgrada je prvi put renovirana između 2021. i 2022. godine, a nakon par meseci je ponovno krenulo renoviranje iste stanične zgrade. Svečano je otvorena 5. jula ove godine. 01. nov - 23:31 Pašalić: U najkraćem roku utvrditi odgovornost za tragediju u Novom Sadu Zaštitnik građana Zoran Pašalić pozvao je nadležne da preduzmu sve potrebne mere da bi se u najkraćem roku utvrdila odgovornost za pogibiju 14 ljudi na koje se danas srušila betonska nadstrešnica Železničke stanice u Novom Sadu. ""Kao čovek, duboko sam potresen ovom tragedijom koja je odnela živote mnogih građana. Međutim, gotovo jednako je potresan, neshvatljiv i poražavajuć uzrok ove tragične nesreće, koji je bez presedana, što sve nas poziva na odgovornost i hitno postupanje"", naveo je Pašalić u pisanoj izjavi. Zato, dodao je on, uz svo uvažavanje Dana žalosti u čitavoj Srbiji, a tokom naredna tri dana i u Novom Sadu, apeluje na sve nadležne organe i institucije da postupaju u skladu sa razmerama te tragedije kako bi se u najkraćem roku utvrdile okolnosti i činjenice koje su uzrokovale smrt velikog broja ljudi, kako bi se utvrdila odgovornost i krivci sankcionisali. Opširnije čitajte u posebnoj vesti . 01. nov - 22:48 Mihaljević: Procedura nema, ugovori tajni, ofrlje urađeni poslovi kojim rukovode vlasnici pečenjara Novinar Igor Mihaljević zatražio je da neko Novosađanima i Novosađankama objasni kako je moguće da su svi tenderi plaćeni novcem građana odjednom državna tajna. ""Kada svi znamo da je Kini u interesu da su tajni, jer ona dozvoljava i ohrabruje domaće kriminalce i korumpirane ljude da se ugrade. Ne znamo koliko košta spomenik u centru Beograda, koliko nijedna investicija vredi, a ovo pored nas je eho Savamale, pada helikoptera, Jovanjice, dva minuta snimka, Danke Ilić, korumpiranih tužitelja, sudova ,sudija, policajaca, bezbednjaka…"", rekao je Mihaljević za . Opširnije čitajte u posebnoj vesti . 01. nov - 22:24 Strukovno udruženja policije uputilo saučešće porodicama stradalih Strukovno udruženje policije izrazilo je najdublje i najiskrenije saučešće porodicama stradalih u nesreći na Železničkoj stanici u Novom Sadu. ""Ova tragedija nas je duboko potresla i podsetila na važnost zajedništva u najtežim trenucima. Policijski službenici, vatrogasci -spasioci, zajedno sa svim zaposlenima u drugim javnim ustanovama, pokazali su danas, kroz trud i posvećenost, šta znači služiti svojoj zajednici. Njihovo požrtvovanje i nesebičan rad na otklanjanju posledica nesreće zaslužuju poštovanje i zahvalnost"", navelo je udruženje. Kada sve što možemo bude učinjeno da saniramo posledice ove nesreće, nadležne institucije će, kako navode, sprovesti uviđaj i istragu. ""Ako se utvrdi odgovornost, odgovorni pojedinci će snositi posledice u skladu sa zakonom"", navodi se. 01. nov - 22:15 Opozicija pozvala Novosađane da se u subotu okupe ispred Železničke stanice Celeokupna opozicija Novog Sada izrazila je saučešće porodicama i prijateljima žrtava najveće nesreće koja je pogodina taj grad u mirnodopskim uslovima i pozvala sve Novosađane da se sutra u 17 časova okupe ispred Železničke stanice, kako bi podelili tugu i ujedinili se u bolu i solidarnosti. Opozicija je pozvala sve institucije Novog Sada da budu na usluzi porodicama stradalih i svima koji su pogođeni tragedijom, ali i onima koji su danas pomagali u nesreći i spašavali povređene. Opširnije čitajte u posebnoj vesti. 01. nov - 21:49 Dačić: Završena akcija spasavanja, 14 poginulih i troje povređenih Potpredsednik Vlade i ministar unutrašnjih poslova Ivica Dačić izjavio je večeras da je završena akcija spasavanja u Novom Sadu i da je definitivni bilans nesreće 14 poginulih i troje povređenih. “Završena je akcija spasavanja u Novom Sadu. Definitivni bilans nesreće je 14 poginulih i troje povređenih”, izjavio je ministar Dačić, saopšteno je iz Ministarstva unutrašnjih poslova. Četrnaest ljudi poginulo je danas u nesreći izazvanoj urušavanjem nadstrešnice na staroj zgradi Železničke stanice u Novom Sadu. Vlada Srbije proglasila je 2. novembar za Dan žalosti zbog ove tragedije 01. nov - 21:23 Kineski konzorcijum o Železničkoj u Novom Sadu: Nadstrešnica nije bila predmet rekonstrukcije Konzorcijum kineskih firmi CRIC-CCCC saopštio je da betonska nadstrešnica železničke stanice koja se danas urušila u Novom Sadu, nije bila predmet radova u okviru rekonstrukcije stanice, u skladu sa odobrenom građevinskom dozvolom. Kako je navedeno u saopštenju, nadstrešnica je bila sastavni konstruktivni deo stanične zgrade i izgrađena je istovremeno sa starom staničnom zgradom železničke stanice. Celo saopštenje pročitajte ovde . 01. nov - 21:21 Akcije davanja krvi za pomoć povređenima sutra na više lokacija u Beogradu Institut za transfuziju krvi Srbije i Savez za rekreaciju i fitnes Srbije u okviru BELFIS-a organizovaće akciju dobrovoljnog davanja krvi sutra od 11 do 16 časova u Atletskoj dvorani u Beogradu kako bi se pružila pomoć povređenima u teškoj nesreći na novosadskoj Železničkoj stanici. Iz Instituta za transfuziju podsećaju da se krv sutra može dati i u Institutu za transfuziju krvi Srbije od 8 do 15 časova i u dva transfuziološka autobusa na Voždovcu ispred Tržnog centra Stadion od 13 do 17 sati i Novom Beogradu ispred Delta sitija od 11 do 15 sati. Akcija dobrovoljnog davanja krvi sprovodi se kako bi se pomoglo svim povređenima u nesreći koja se danas dogodila u Novom Sadu, navodi se u saopštenju tog Instituta. Prema poslednjim podacima, najmanje 14 ljudi poginulo je danas u nesreći izazvanoj urušavanjem nadstrešnice na staroj zgradi Železničke stanice u Novom Sadu. 01. nov - 21:21 U Novom Sadu potpuni muk: „Ovakav zločin, a ne nesreća, ne sme ostati zaboravljen“ Poziv na okupljanje, nešto ranije, uputili su iz neformlane grupe „Stav“. Mila Pajić, iz Stava, navodi da su imali potrebu da se okupe jer ih je lično jako potreslo to što se dogodilo i zato što su želeli da bar na neki način izraze saučešće porodicama čiji članovi su poginuli i povređeni na Železničkoj stanici u Novom Sadu. „Želeli smo da vidimo šta to Novi Sad još treba da pretrpi i da li će Novi Sad moći da opstane kada se sve oko nas ruši“, ističe. Kako kaže, naredni period je namenjen za tišinu, za jedan muk, za jedan mrak kao što se to sada može čuti. Opširnije čitajte u posebnoj vesti . 01. nov - 20:28 Jovanović (Novi DSS): Da sam na mestu Vesića razmislio bih o ostavci Predsednik Nove Demokratske stranke Srbije Miloš Jovanović izjavio je da bi da je na mestu ministra građevinarstva, saobraćaja i infrastrukture Gorana Vesića rekao da bi da razmislio o svojoj odgovornosti i ostavci. On je u gostovanju na TV Nova, kako prenosi stranka, kazao da je ;posle današnje tragedije u Novom Sadu izjava Vesića ""blaga i neprimerena"". ""Neko ko toliko priča o građevinama i o zlatnom dobu, trebalo bi da se seti odgovornosti"", dodao je Jovanović. Lider Novog DSS-a kazao je i da je korupcija ogromna i kod tendera i u poslovanju javnih preduzeća i izrazio saučešće porodicama nastradalih od pada nadstrešnice na Železničkoj stanici u Novom Sadu. ""Nezadovoljstvo građana nije nerazumljivo kada se Aleksandar Vučić predstavlja kao Bog pa je logično da revolt sada bude uperen prema njemu. On se pita za sve. Čak ga i fudbalski klubovi mole da im pomogne"", naveo je Jovanović. 01. nov - 20:28 „Svakom od nas je moglo da se desi“: Psihološkinja o identifikaciji sa žrtvama nesreće u Novom Sadu Porodicama žrtava nesreće u Novom Sadu sada je neophodna podrška, neko ko može da ih čuje i doboko razume nesnosnu bol i patnju kroz koju prolaze, izjavila je psihološkinja Ana Mirković. ""Ali sistematična podrška, jer ono što dobijaju je više pomeranje odgovornosti i traženje krivca"", ocenila je ona.  / Ksenija Pavkov Mirković je za  rekla da je prvi osećaj stanje šoka, neverice koje će u nekom trenutku zameniti negacija i bes. „Svakom od nas je ovo moglo da se desi. Jako lako se identifikujemo i to je ono što nas stavlja u stanje šoka i straha“, kazala je ona. Svima je posle ovog tragičnog događaja u kom je, prema poslednjim zvaničnim informacijama nastradalo 14 osoba, neophodna podrška, smatra psihološkinja i ističući posebno one koji su pretrpeli gubitak i koji su u svom bolu. Njima je sada, kako je objasnila, potrebno da ih neko čuje i razume ono krioz šrta se suočava pojedinac i prevladavanju bola i gubitka Opširnije čitajte u posebnoj vesti . Učitaj još",Završena akcija spasavanja: 14 stradalih i troje teško povređenih u urušavanju nadstrešnice na Železničkoj stanici,2024-11-01
" Elektroprivreda Srbije (EPS) danas je ugasila 106 blagajni za naplatu električne energije, a privremeno do februara sledeće godine računi će moći da se plate samo na blagajnama u Beogradu, Novom Sadu, Nišu, Kragujevcu i Kraljevu, prenela je Radio-televizija Srbije. Direktorka Direkcije za javno snabdevanje EPS Jadranka Ristić izjavila je da potrošači, kojih trenutno registrovanih ima 640.000, preko aplikacije i portala „Uvid u račun“ od pre godinu dana mogu brzo i lako da preuzumu i plate svoj račun za potrošenu električnu energiju. „Novina za već postojeće i buduće korisnike aplikacije je da će narednih godinu dana, do 31. oktobra 2025. godine, na svaki račun koji plate ostvariti popust od 30 dinara“, navela je Ristić. Efektiva: Zarada veća od 100 hiljada evra mesečno od provizije kada se ukinu šalteri EPS-a Ekonomija 14. okt 2024 71 Ekonomija 14. okt 2024 71 Efektiva poručuje da reklamacije u vezi sa računima EPS-a treba dostavljati u pisanoj formi Vesti 10. okt 2024 6 Vesti 10. okt 2024 6 Ona je rekla da dodatni popust od 50 dinara dobijaju svi koji se odluče da im račun stiže u elektronskom obliku, na mejl adresu i podsetila da svi koji izmiruju svoje obaveze na vreme ostvaruju popust od pet odsto, a takvih potrošača je 65 odsto. Svi zaposleni u EPS koji su radili na blagajnama raspoređeni su na druge poslove, a radno vreme na šalterima ostaje kao i dosad, od ponedeljka do petka od sedam do 15 časova. „Od 1. februara prestaju da rade sve blagajne u poslovnicama EPS, ali će građani na šalterima moći da dobiju sve informacije o računima, ugovorima i da podnose reklamacije“, poručila je Ristić.",EPS ugasio 106 blagajni za naplatu električne energije,2024-11-01
"/F.Z. Predsedavajući Predsedništva Bosne i Hercegovine Denis Bećirović je na sednici Saveta bezbednosti Ujedinjenih nacija o stanju u BiH optužio rukovodstvo Srbije da ima za cilj postepeno odvajanje Republike Srpske od BiH i njeno pripajanje Srbiji. „Rukovodstvo Srbije to čini tako što zloupotrebljava dvostruke relacije“, rekao je Bećirović u govoru prošle noći, prenela je novinska agencija Srna. On je ocenio da se rukovodstvo Srbije „upliće u unutrašnja pitanja BiH“, navodeći da je dokaz za to Deklaracija sa junskog „Svesrpskog sabora“, usvojena i u parlamentima Republike Srpske i Srbije. Bećirović smatra da je ta deklaracija „u suprotnosti sa Dejtonskim sporazumom i Ustavom BiH“, ocenivši da „Svesrpski sabor“ nije imao ovlašćenje da proglasi vojnu neutralnost BiH. Pročitajte još Srbija uputila protestno pismo UN-u zbog govora Denisa Bećirovića Vesti 26. sep 2024 70 Vesti 26. sep 2024 70 Pozvao međunarodnu zajednicu, a posebno Evropsku uniju, da, kako je rekao, jasno osudi projekat „velike Srbije“ i da „taj koncept treba blagovremeno zaustaviti“. Predsedavajući Predsedništva BiH je istakao da je njegova obaveza da sprovodi spoljnu politiku BiH čiji su ciljevi, kako je rekao, priključenje NATO i EU. Ocenivši da je je BiH, kako je kazao, uvek bila meta agresije drugih država i da su njen ključni problem spoljašnji pokušaji da se uništi BiH, Bećirović je rekao da rukovodstvo Srbije „ne poštuje međunarodno pravo, presude sudova UN i rezolucije UN“. Rekao je da vlasti RS prete temeljima Dejtonskog sporazuma i da se, po njegovim rečima, javno zalažu za njegovo poništenje i traže „veliku Srbiju“. „Svedoci Dejtonskog sporazuma koji su aktivni u Savetu za primenu mira (PIK), moraju da se pozabave pretnjama stabilnosti BiH i regiona“, rekao je Bećirović. Ocenio je da međunarodna zajednica mora da koristi instrumente da bi se obezbedilo sprovođene Dejtonskog sporazuma, a da BiH da ima mogućnost da ojača odbrambene sposobnosti.",Bećirović u SB UN optužio Srbiju da želi da odvoji RS od BiH i pripoji je sebi,2024-11-02
"""Istraživanja pokazuju da bi konzervativni deo Srbije, da može da glasa na predstojećim izborima u SAD, podržao Donalda Trampa. Deo Srbije koji je proliberalan, glasao bi za Kamalu Haris”, izjavio je izvršni direktor BIRODI-ja Zoran Gavrilović. Dodao je da je među onima koji podržavaju Trampa, većina glasala za aktuelne vlasti u Srbiji, kao i da se većina ispitanika protivi projektu Džareda Kušnera, zeta Donalda Trampa, da izgradi hotel na mestu nekadašnjeg Generalštaba u Beogradu. U SAD će 5. novembra biti održani predsednički izbori. Ceo svet čeka odgovor na pitanje da li će Donald Tramp, kandidat republikanaca, osvojiti drugi predsednički mandat ili će, pobedom kandidatkinje demokrata Kamale Haris, SAD prvi put imati ženu na čelu države. Biro za društvena istraživanja (BIRODI) sproveo je istraživanja tome za koga bi, ako bi imali tu mogućnost, glasali građani Srbije. „Ova istraživanja nismo radili na reprezentativnom uzorku, već pre svega sa ljudima koji su posetioci sajta . Konzervativni deo Srbije je neko ko bi, da može da glasa, podržao Donalda Trampa. Onaj deo Srbije koji je proliberalan, za članstvo Srbije u EU ili u NATO, bi glasao za Kamalu Haris… Ovo istraživanje pokazuje da postoji javnost koja želi da bude pitana, jer ovde imamo praksu da se istraživanja koriste za merenje rejtinga. Mi ovde hoćemo da dve profesije, koje su ključne za slobodnu demokratsku javnost, a to su sociolozi i istraživači i novinari, kroz propitivanje o temama koje nosu svakodnevne konujunkture, vidimo gde je naše javno mnjenje“, rekao je Zoran Gavrilović za . Većina mladih za Donalda Trampa On je dodao da su rezultati istraživanja pokazali da bi najveći broj osoba uzrasta od 19 do 35 godina glasao za Donalda Trampa . Istraživanje: Američki birači strahuju od političkog nasilja nakon predsedničkih izbora Svet 29. okt 2024 7 Svet 29. okt 2024 7 „Zanimljivo je bi oni koji su za Trampa, na pitanje gde bi se lečili, osnovali kompanije i slično, odgovorili da bi to radili u SAD, u EU, ali i u Rusiji, u Kini i u Srbiji“, naveo je Gavrilović. Sa druge strane, kazao je Gavrilović, ispitanici koji su za Kamalu Haris bi otišli da žive u SAD, ali i u EU. Oni koji su za Haris, informišu se preko , Nove… Gavrilović je dodao da se ispitanici koji bi glasali za Trampa uglavnom informišu preko televizija sa nacionalnom pokrivenošću. „Oni koji bi glasali za Kamalu Haris se informišu preko televizije , Nove, Aldžazire i Insajdera. Oni koji se informišu preko RTS-a su podeljeni“, precizirao je Zoran Gavrilović. On je naveo da je među ispitinicaima koji su glasali za aktuelne vlasti u Srbiji, bilo više onih koji bi glasali za Trampa, „Kada je u pitanju oni koji su za opoziciju, oni su podeljni u dva bloka. Dakle, ima onih koji su za Trampa i onih koji su za Haris. Ima i treći deo koji pokazuje da je među onima oni koji su rekli da bi glasali za Trampa, značajan deo glasao za stranke koje nisu prešle cenzus na poslednjim izborima u Srbiji. To su verovatno desne strnake koje nisu prešle cenzus. Tako da imamo sliku koja je indikator ideoloskih tj vrednosnih orijentacija društva“, kazao je Gavrilović. Generalšab nije faktor koji deli birače Istraživanja BIRODI-ja pokazuju da je većina ispitinaika protiv toga da Džared Kušner, zet Donalda Trampa, izgradi hotel na mestu nekadašnjeg Generalštaba „Dve trećine onih koji bi glasali za Trampa su protiv toga, a među onima koji su za Kamalu Haris tri četvrtine smatra da je taj projekat loš. Očito da Generalšab nije faktor koji deli birače“, zaključio je za  izvršni direktor BIRODI-ja Zoran Gavrilović. Pogledajte i prilog produkcijske grupe „Mreža“:","Gavrilović: Konzervativci u Srbiji podržavaju Trampa, a Harisovu proliberalni deo društva",2024-10-31
"n1 Predsednik Skupštine Grada Niša Igor Novaković je odbio zahtev opozicije za održavanje vanredne sednice tog tela i od odbornika je u dopisu tražio da predloge usklade s Poslovnikom o radu niškog parlamenta. Opozicija je tražila vanrednu sednicu na kojoj bi se razmatrali razrešenje Novakovića, trošenje budžetskih sredstava, izveštaj Državne revizorske institucije i predlog za trajnu zabranu istražnih bušenja kod izvorišta „Studena“. Novaković u dopisu piše da predlog za njegovor razrešenje nije u skladu s Članom 116 Poslovnika jer ne sadrži sve propisane elemente forme i nema obrazloženje. Za predlog opozicije da u Nišu bude formirana Anketna komisija koja će utvrditi činjenice, okolnosti i odgovornosti nosilaca izvršne vlasti u trošenju sredstava iz gradskog budžeta prošle godine, u dopisu je rečeno da ni to nije u skladu s Poslovnikom jer predlog nije podnela odbornička grupa i jer nisu predloženi članovi Anketne komisije. Za predlog opozicije da Skupština Grada donese odluku o trajnoj zabrani dodele istražnih prava za geološka istraživanja i rudarenja kraj izvorišta „Studena“, Novaković je naveo da to nije u nadležnosti jedinice lokalne samouprave. Od opozicionih odbornika je traženo da predloženi dnevni red i predloge tačaka usklade s Poslovnikom Skupštine Grada Niša u što kraćem roku. Odbornici opozicije su zahtev za održavanje vanredne sednice predali ;28. oktobra, a Novaković je u izjavama za lokalne medije potvrđivao da će sednice biti, ali ne i direktnog TV-prenosa, jer su sredstva u budžeu obezbeđena samo za prenose redovnih skupštinskih zasedanja, već će prenos biti preko zvanične intrnet stranice Skupštine grada. Odbornica Ana Eraković koja je u ime opozicije predala zahtev za održavanje vanredne sednice, rekla je za agenciju Beta da nisu iznenađeni Novakovićevim odgovorom i da je njegov ;dopis samo još jedan pokušaj opstrukcije održavanja sednice Skupštine Grada. Stanković: Otkazivanjem Odbora za finansije neće se sakriti istina o naprednjačkoj vlasti u Nišu Vesti 30. okt 2024 0 Vesti 30. okt 2024 0 „Dopis koji je poslao nije sačinjen u skladu sa Poslovnikom o radu na koji se poziva jer na kraju stoji da se u što kraćem roku isprave nepravilnosti, a šta je to ‘kraći rok’ je relativna stvar. Za nekog je to jedan sat, a za nekog jedan dan. Taj termin (kraći rok) ne postoji u Poslovniku“, istakla je Eraković. Po njenim rečima, Novaković se poziva na Član 116, ali taj član se odnosi na propise, a odluka o razrešenju nije propis, već pojedinačni pravni akt, tako da taj član ne može da se primeni na tu tačku dnevnog reda. Eraković je kazala da je za predlog opozicije da se formira Anketni odbor rečeno da nije u skladu sa Poslovnikom jer nisu predloženi članovi Anketne komisije, ali je u predlogu navedeno da komisija ima sedam članova, odnosno svaka odbornička grupa po jednog. „Očekivali smo da će Novaković kao predsednik Skupštine sazvati sastanak gde će šefovi odborničkih grupa predložiti po jednog člana komisije i onda bi takva odluka bila usvojena“, izjavila je Eraković. Ona je kazala da će opozicija sigurno sastaviti dopis i dostaviti ga Skupštini Grada i Novakoviću, ali tek pošto se predstavnici opozicije sastanu i dogovore o sadržini dopisa. Odbornici opozicije su novinarima 18. oktobra rekli da su od predsednika Skupštine Novakovića tražili ;da podnese ostavku i najavili da će, ukoliko to ne učini, tražiti njegovo razrešenje na hitnoj sednici. Oni su naveli da su mnogi razlozi za smenjivanje Novakovića kakav je neprimereno vođenje sednica i nepripremanja sednica u skladu sa zakonom, a da je „kap koja je prelila čašu – napad i targetiranje“ novinara nezavisnih medija i predstavnika organizacija civilnog sektora. Novaković je na Fejsbuku napisao imena novinara i predstavnika civilnog sektora, podatke iz njihovih ličnih karata i profesionalne biografije. To je učinio pošto je objavljen tekst da je i on na spisku radnika koji će moći da dobiju pomoć iz gradskog budžeta zbog neisplaćenih zarada.",Odbijena opozicija: Predsednik Skupštine Niša nije zakazao vanrednu sednicu o svom smenjivanju,2024-10-31
" Nakon što su se u vrtiću ""Vilenjak"" pojavile zauške, lekari upozoravaju da predškolske ustanove moraju da se pridržavaju zakona i da deca koja uđu u drugu godinu života moraju da se vakcinišu MMR-om. U vrtiću kažu da su preduzete sve mere kako bi se sprečilo dalje širenje infekcije, kao i da vakcinisana deca bez simptoma redovno mogu da dolaze. Oko 17.000 dece svake godine treba da bude vakcinisano MMR vakcinom. Prema poslednjem podatku, iz 2023. godine, vakcinisano ih je 88 odsto. To nije dovoljno za kolektivni imunitet. Poslednjih 12 godina samo jednom je u Beogradu postignut kolektivni imunitet – 2018. Tada je vakcinisano 98 odsto dece, a od tada je brojka u padu, piše RTS. Povezane vesti Koliko je dece vakcinisano, a koliko nije MMR-om: Epidemiolog objašnjava zbog čega male boginje nisu iskorenjene Zdravlje 06. maj 2024 66 Zdravlje 06. maj 2024 66 Infektološkinja o malom obuhvatu MMR vakcinom: Jesam za kažnjavanje, jer to ide u korist zdravlja naše dece Vesti 26. feb 2024 30 Vesti 26. feb 2024 30 „U jednoj generaciji 95 odsto dece koja treba da se vakcinišu, ako budu vakcinisana, mi stvaramo takozvani kolektivni imunitet, odnosno bedem, da virus koji je jedan od najzaraznijih virusa kada uđe u takav kolektiv gde je 95 odsto osoba vakcinisano ne može da nađe put, odnosno, jako teško nađe put do onih osoba koje nemaju imunitet, a to su na primer deca koja iz opravdanih razloga nisu mogla da budu vakcinisana jer su bolesna ili imaju neko oboljenje koje im znatno snižava imunitet“, navodi episemiolog Gradskog zavoda za javno zdravlje Ivana Begović. Stručnjaci kažu da je više vakcinisanih u ruralnim nego u urbanim sredinama. Kada gledamo kroz statističke podatke iz beogradskih domova zdravlja 2023. više od 95 odsto vakcinisanih na Vračaru, Novom Beogradu, Čukarici, u Surčinu, Obrenovcu i Sopotu. U Domu zdravlja Zemun 83 odsto. Kažu da je najbitnije da roditelji veruju pedijatru. „Nedoumice su uglavnom vezane za neki nastanak neželjenih efekata, nekog neprogovaranja na vreme, neprohodavanja, da li će sama vakcina napraviti neke autoimuna oboljenja, neke dodatne tegobe koje se onda vrlo lako u razgovoru sa pedijatrom prosto eliminišu“, ističe pedijatar iz Doma zdravlja Zemun Biljana Radičević. Novčane kazne za roditelje nevakcinisane dece Prema zakonu o zaštiti stanovništva od zaraznih bolesti, vakcinacija je u Srbiji obavezna. Država je uvela i kontrolne mehanizme. Nevakcinisana deca ne bi smela da budu upisana u školu. Za roditelje koji ne odvedu deca na vakcinaciju predviđene su novčane kazne od 50 do 150 hiljada dinara. I kazne se izriču. Doduše, retko, za tri godine, tri u Beogradu i jedna u Kragujevcu. „Važno je da taj mehanizam na neki način funkcioniše, da su to retki slučajevi koji se dešavaju. Znači da te kontrolne mere ipak donose neki rezultat. S druge strane, cilj tih kontrolnih mera nije kažnjavanje roditelja, već da roditelji dođu na jedan drugi nivo diskusije sa zdrastvenim radnicima, zdravstvenim sistemom i promene svoje mišljenje. Ne radi se ovde o mišljenju roditelja, ovde se radi prvenstveno o pravu deteta“, naglašava konsultant u Ujedinjenim nacijama za vakcinaciju i imunizaciju Dragoslav Popović.",MMR vakcinu primilo 88 odsto dvogodišnjaka – da li je to dovoljno za kolektivni imunitet,2024-10-31
"/Perfectlab Prema novom zakonu, čiji je predlog ove nedelje usvojila Vlada Srbije a kojim se ""proglašava Autonomna pokrajina Kosovo i Metohija za područje posebne socijalne zaštite"", uvodi se isplata novčane socijalne pomoći za nezaposlene i za građane starije od 65 godina bez prihoda, koji žive na Kosovu i Metohiji. Vlada Srbije usvojila je, na sednici u ponedeljak, 28. oktobra, Predlog zakona o proglašenju Autonomne pokrajine Kosovo i Metohija za područje posebne socijalne zaštite. „Cilј donošenja zakona ogleda se u pružanju podrške licima koja žive na teritoriji Autonomne pokrajine Kosovo i Metohija, a potpadaju pod kategoriju nezaposlenih lica, odnosno lica starijih od 65 godina, koja nisu ostvarila pravo na penziju „, navodi se u obrazloženju i ističe da je položaj nezaposlenih na tržištu rada na području Kosova i Metohije nepovolјniji u odnosu na položaj nezaposlenih na drugim delovima Republike Srbije. Vučeviću uručen izveštaj EK o Srbiji: Shvatili smo poruke Brisela koje ne čujemo prvi put Vesti 30. okt 2024 63 Vesti 30. okt 2024 63 Na evidenciji Nacionalne službe za zapošlјavanje, na području Kosova i Metohije, na dan 15. oktobra 2024. godine, nalazi se 19.726 nezaposlenih, navodi se u obrazloženju predloga zakona. Od tog broja, 6.500 nezaposlenih, odnosno gotovo trećina je bez kvalifikacije ili sa završenom osnovnom školom. I starosna struktura nezaposlenih je izuzetno nepovolјna. „Učešće nezaposlenih starijih od 40 godina iznosi 9.080. Sa teškoćama u pronalaženju zaposlenja suočavaju se i mladi, imajući u vidu da se 5.661 nezaposlenih mladih nalazi na evidenciji. Dugoročna nezaposlenost je karakteristika lica koja su na evidenciji i koja govori o tome da 16.074 lica traže zaposlenje duže od jedne godine“, navodi se u obrazloženju predloga zakona. Nezaposleni se, dodaje se, suočavaju sa znatno više prepreka na tržištu rada koje se, između ostalih poteškoća, ispolјava i u nedostatku slobodnih poslova. „Prema podacima Nacionalne službe za zapošlјavanje, u 2023. godini, podneto je ukupno 112 prijava za zapošlјavanje za 232 nezaposlena lica, dok je za prvih deset meseci ove godine podneto 75 prijava za zapošlјavanje za ukupno 115 nezaposlenih lica, što ukazuje na izrazitu neusklađenosti ponude i tražnje na tržištu rada“, navodi zakonopisac. U obrazloženju se takođe davodi da je 80 osoba koristilo pravo na novčanu naknadu po osnovu nezaposlenosti, privremenu naknadu 4.703 korisnika, dok se grupi od 614 nezaposlenih sredstva isplaćuju kao mera delimičnog socijalnog zbrinjavanja za lica koja su zaposlena, odnosno radno angažovana u određenim privrednim subjektima koja iz svojih sredstava ne mogu da izvrše isplatu zarade zaposlenima. „Od ukupnog broja nezaposlenih više od 50 odsto su nezaposleni koji pripadaju kategoriji teže zapošlјivih (10.445 lica), s tim da od tog broja 4.669 su korisnici novčane socijalne pomoći“, stoji u predlogu zakona. Ko ima pravo na novčanu socijalnu pomoć Prava po ovom zakonu mogu da ostvare samo građani koji žive na području Kosova i Metohije. Sloga: Broj siromašnih u Srbiji neumoljivo raste – 800.000 ljudi živi u apsolutnom siromaštvu Ekonomija 17. okt 2024 26 Ekonomija 17. okt 2024 26 „Smatra se da lice živi na području posebne socijalne zaštite ako se trajno nastanilo na teritoriji Autonomne pokrajine Kosovo i Metohija gde poseduje ili zakuplјuje stambeni prostor u kojem živi sa porodicom, druge nepokretnosti koje koristi i održava, provodi svoje slobodno vreme, učestvuje u društvenom, kulturnom i verskom životu, odnosno ako je centar njegovih životnih aktivnosti, profesionalnih, ekonomskih, porodičnih, socijalnih i drugih veza koje dokazuju njegovu trajnu povezanost sa mestom u kome se nastanilo na teritoriji Autonomne pokrajine Kosovo i Metohija“, stoji u predlogu zakona. Građani nastanjeni na Kosovu i Metohiji, prema ovom zakonu, mogu da ostvare prava na socijalno novčano davanje za nezaposlena lica, kao i socijalno novčano davanje za starija lica. „Vlada može, na predlog Kancelarije za Kosovo i Metohiju, posebnim programom utvrditi druge mere socijalne podrške i pomoći licima u riziku od socijalne isklјučenosti koja žive na području posebne socijalne zaštite“, precizira se u predlogu zakona. Uslovi za pomoć za nezaposlene Zakonom se propisuje da pravo na socijalno novčano davanje može da ostvari nezaposleno lice koje živi na području Kosova i Metohije ako ispunjava sledeće uslove: – da je državlјanin Republike Srbije, – da je navršilo 18 godina života, – da je na Evidenciji o nezaposlenom Nacionalne službe za zapošlјavanje, – da ne ostvaruje prihode od rada po osnovu ugovora o delu i naknade za rad po drugom pravnom osnovu, da ne ostvaruje prihode od rada bez ugovora o radu ili ugovora o privremenim i povremenim poslovima ili da ne ostvaruje prihode po osnovu rada od neregistrovane delatnosti ili kod lica i organa van pravnog poretka Republike Srbije i – da Republiku Srbiju smatra svojom državom. Uslovi za pomoć za starije građane Pravo na novčanu socijalnu pomoć, prema ovom zakonu, imaće stariji građani koji žive na području Kosova i Methodije, ako ispunjavaju sledeće uslove: – da su državlјani Republike Srbije, – da su navršili 65 godina života, – da ne ostaruju prihode po osnovu radnog odnosa ili rada po drugom osnovu, da ne ostvaruju prihode od rada bez ugovora o radu ili ugovora o privremenim i povremenim poslovima ili po osnovu rada od neregistrovane delatnosti ili kod lica i organa van pravnog poretka Republike Srbije, da nisu korisnici prava na penziju ili da nisu ispunili uslove za sticanje prava na penziju, prema pravnim propisima Srbije i – da Republiku Srbiju smatra svojom državom. Ko i kada isplaćuje novac Novčana socijalna pomoć za nezaposlene isplaćivaće se preko Nacionalne službe za zapošlјavanje, a pomoć za starije građane – preko nadležnog centra za socijalni rad, na osnovu konačnih rešenja. Socijalna novčana davanja isplaćuju se jednom mesečno. „Mesečni iznos novčanog davanja pripada od prvog dana narednog meseca po podnetom zahtevu, a isplaćuje se u tekućem mesecu za prethodni mesec“, pojašnjava se u zakonu. Predviđeno je da se zakon primenjuje od 1. marta, ali je u određenim situacijama, za pojedine građane, moguća i ranija isplata. Ko može ranije da dobije pomoć Socijalno najugroženiji nezaposleni imaće pravo na raniji početak isplate ove pomoći. Naime, predviđeno je da, najkasnije do 31. januara sledeće godine, komisija za procenu posebnog socijalnog statusa utvrdi listu socijalno najugroženijih nezaposlenih koji će, bez podnošenja posebnih zahteva, moći da dobiju rešenje o priznavanju prava na socijalno novčano davanje u iznosu od 20.000 dinara po korisniku. Isplata je predviđena od 1. februara 2025. godine. „Ti korisnici nastaviće da koriste priznato pravo u skladu sa ovim zakonom i nakon početka njegove primene, u visini utvrđenoj aktom Vlade, dok za to ispunjavaju propisane uslove. Ostala lica koja ostvare prava iz ovog zakona, prve isplate mogu očekivati, zavisno od vremena podnošenja zahteva, najranije za mesec april 2025. godine“, precizira se u obrazloženju zakona. Kako se objašnjava, „imajući u vidu da su jednostrane akcije Privremenih institucija samouprave u Prištini, kao što su sprečavanje rada lokalnih samouprava, javnih preduzeća i javnih ustanova, zabrana prometa robe iz centralne Srbije na području Autonomne pokrajine Kosovo i Metohija, zabrana korišćenja dinara kao platnog sredstva i ograničavanje slobode kretanja – najteže pogodile socijalno najugroženije kategorije, te da su među njima u najtežem položaju oni koji su nezaposleni, a žive sami ili bez ikakve podrške i pomoći porodice ili čije porodice ne ostvaruju nikakve prihode ili koji, s obzirom na zdravstveno stanje, ne mogu svojim radom da obezbede elementarne uslove za život, niti im iste, s obzirom na okolnosti, mogu nadomestiti postojeća socijalna davanja, članom 24. Predloga zakona propisano je da će izuzetno, ta najugroženija kategorija biti prioritetno uzeta u razmatranje i isplatu prava“.",Ko će imati pravo na novčanu pomoć po zakonu kojim se Kosovo proglašava područjem posebne socijalne zaštite,2024-10-31
"Atmosfera u Novom Sadu je jeziva. U celom gradu se čuju sirene, saobraćaj je u kolapsu, ljudi zovu pitaju šta i kako da pomognu, rekla je za  sociološkinja Marija Vasić. „Ja sam bila na nastavi kada se sve desilo, svi smo zajedno pratili vesti. Onda sam posle dva sata od nesreće otišla da dam krv. Nisam uspela iako sam stajala u redu sat vremena. Tamo čeka jako puno ljudi, Novosađani su se odazvali u ogromnom broju. Rekli su nam u transfuzije da se vratimo kasnije ali i da će oni večeras raditi i posle 19 sati, odnosno sve dok ima dobrovoljnih davalaca“, rekla je Vasić. Ona je dodala da je u pitanju jedna od najvećih tragedija u Novom Sadu. „Samo molim medije da ne izveštavaju senzacionalistički o ovoj tragediji jer su žrtve mlade. Moramo biti pribrani u ovoj prvoj fazi i sada nam je solidarnost najpotrebnija. Još uvek ne znamo kakva će sve vrsta pomoći biti potrebna, ali imala sam učenika koji je tražio da ide da pomogne jer njegov tata ima građevinsku firmu. Treba pratiti sajt Zavoda za transfuziju na njemu objavljuju koje krvne grupe fale, i neka se odazovu svi koji mogu na apel“, navela je sociološkinja. Podsećamo, danas nešto pre 12 sati na železničkoj stanici u Novom Sadu obrušila se nadstrešnica koja je pala i ubila 12 ljudi . Troje povređenih u ovoj nesreći je u kritičnom stanju i lekari im se bore za život. Sve o tragediji koja se dogodila u Novom Sadu čitajte u našem BLOG-u . Povezane vesti: Dačić: Među stradalima u Novom Sadu i dete od šest godina Vesti 17:18 66 Vesti 17:18 66 Građevinski inženjer o nesreći: U svakom koraku neko je mogao da napravi grešku Vesti 17:40 37 Vesti 17:40 37 Ministar Vesić: Nadstrešnica nije rekonstruisana, što se može videti iz građevinske dozvole Vesti 17:32 263 Vesti 17:32 263","Sociološkinja Vasić: Apelujem na medije da ne izveštavaju senzacionalistički, potrebna nam je solidarnost",2024-11-01
"Predstavnici prosvetnih sindikata iz Niša krenuli su jutros oko pola osam put Beograda, gde će se pridružiti protestu svojih kolega u 11.30 ispred Skupštine Srbije. Sindikati su današnji protest najavili zato što ponudu vlade Srbije o povećanju plata smatraju ""nedostojnom profesije kojom se bave"". Predstavnici prosvetnih sindikata rekli su pre nekoliko dana za  da su BIA i MUP upozorili prevoznike da ne bi bilo dobro da ih dovezu na protest, tako da su, prema rečima jednog prosvetnog radnika, „na jedvite jade uspeli da dođu do prevoznika“. Povezane vesti Danas štrajk u školama širom Srbije, protest prosvetara u Beogradu Vesti 01. nov 2024 31 Vesti 01. nov 2024 31 Prosvetni radnici u petak obustavljaju rad, opstrukcija i pritisci na zaposlene Vesti 31. okt 2024 86 Vesti 31. okt 2024 86 Naposletku su našli prevoznika iz Aleksinca koga nisu opominjali pripadnici BIA ili MUP, mada su iz ovih institucija za  demantovali da su bilo koga od prevoznika upozoravali. Za Beograd su iz Niša krenula dva autobusa, a prosvetari su pred polazak za  rekli da bi verovatno bio još jedan, da nije bilo pritisaka. Dodali su da su ovih dana trpeli izuzetno jake pritiske da ne odlaze u Beograd. Naveli su i da su juče direktno iz školske uprave zvali one koji u prosveti rade bez ugovora za stalno, da ih opominju da nikako ne učestvuju, da moraju danas da dođu u škole i da po svaku cenu moraju da drže nastavu, prenosi reporter . Prosvetari strahuju, kako reporter  dodaje, da će ih usput zaustavljati policija, pogotovu što je sve vrreme u parku Čair, odakle su kretala dva autobusa Unije sindikata prosvetnih radnika na protest, bio prisutan jedan policijski automobil, a pripadnicima MUP, koji je krenuo za njima. Jedan od prosvetara sa kojim je razgovarao reporter  kazao je da ne veruje da će neometano stići do Beograda. „Videćemo uz put šta će sve da bude. Mislim da ćemo biti zaustavljani ili na Naisu ili na naplatnoj rampi pred Beogradom. Situacija je neprijatna za sve. Teško se našao prevoz“, rekao je on. Na pitanje da li je očekivao ovakve prepreke, kaže da nije. „Ako neko pruži ruku i želi da razgovara i da sarađuje, onda mora da bude otvoren za taj razgovor, a ne da preti, ucenjuje, onemogućava prevoz i ostale stvari“, poručio je. Nastavnica iz jedne osnovne škole dodala je da ne bi voleli da imaju represiju sopstvene državre, „naročito ljudi koji se bore da ova država stane na svoje noge“. Upitana da li se plaši, ona je kazala da se ne plaši. „Imam samo jednog sudiju – savest“, rekla je. Jedan od prosvetara prepričao je muke s kojim su se suočavali dok nisu našli prevoznika. „U Nišu nismo našli nijednog prevoznika koji je pristao da vozi prosvetne radnike. Kontaktirali smo prevoznike iz Pirota. Ljudi su se izvinili, kažu da su dobili poziv iz policije i da ne smeju da voze prosvetne radnike. Juče su me zvali kolege iz Kruševca. Nisu bili u mogućnosti. Našli su prevoznika, pa je prevoznik otkazao zbog pritisaka iz policije“, navodi. Dodao je da je prvi prevoznik sa kojim su dogovorili prevoz – otkazao. „Nažalost, imao je pritiske. Jednostavno, ja razumem i njih. Uspeli smo da nađemo čoveka koji će da nas vozi. I u drugim gradovima je bilo problema. Bilo je problema u Kragujevcu, u Zrenjaninu. Ljudi su se nekako snašli, obezbedili su prevoz… Verovatno će biti i manje prosvetara zbog svih ovih pritisaka“, ocenio je on. Reporter  kaže da će, prema saznanjima do kojih je došao, u Nišu danas raditi možda pet ili šest škola, ali da svakako neće biti nastave iz mnogih predmeta, zato što i u tim školama postoje ljudi koji će danas štrajkovati. Prema njegovim rečima, 40-ak škola bi trebalo danas da ima obustavljenu nastavu, kao i da su prosvetari koji su krenuli jutros rekli da nikada nisu imali veću podršku roditelja.","Prosvetari iz Niša, uprkos pritiscima iz MUP i BIA, našli prevoznika – krenuli u Beograd, prati ih policija",2024-11-01
"/Nednapa/Ilustracija Stanovnik meksičke države Čijapas pije neverovatnih 821,2 litara koka-kole godišnje, što je otprilike 32 puta više od svetskog proseka. U ovoj siromašnoj državi na jugu Meksika, koka-kola je daleko dostupnija i jeftinija nego voda za piće, čije ogromne nestašice uzrokuje upravo proizvodnja ovog gaziranog napitka. Stanovništvo je postalo toliko zavisno od koka-kole, da se ona tretira kao božanstvo u verskim obredima, a piju je čak i bebe. Posledice po zdravlje su razorne, jer samo od dijabetesa umre oko 3.000 ljudi godišnje, piše magazin Biznis i finansije. San Kristobal de las Kasas je živopisno planinsko mesto, u kojem se govori deset autohtonih jezika. Nalazi se u državi Čijapas na jugu Meksika i poznato je po atraktivnim građevinama i tradiciji u kojoj se do danas očuvala kultura drevnih Maja. Zbog toga je omiljena destinacija turista iz celog sveta. Ko kontroliše bezbednost hrane u Srbiji i gde su upozorenja – šta su utvrdili revizori Ekonomija 27. dec 2023 6 Ekonomija 27. dec 2023 6 Nažalost, ta varošica sa oko 216.000 stanovnika drži nezdravi svetski rekord po potrošnji gaziranih pića, posebno koka-kole. S druge strane, iako je reč o jednom od najkišovitijih regiona u Čijapasu, stanovnici ovog planinskog mesta imaju pristup pijaćoj vodi samo nekoliko puta nedeljno. Stoga je koka-kola dostupnija i jeftinija od vode. Da ironija bude još veća, upravo je voda namamila američkog proizvođača tog napitka u Meksiko, piše magazin Biznis i finansije . Naime, proizvodnja koka-kole se oslanja na ogromne zalihe vode, koja u njenom sadržaju učestvuje sa oko 90 odsto. Kompanija „Koka-kola“, vodeći svetski dobavljač bezalkoholnih pića otvorila je svoju prvu franšizu za flaširanje u Meksiku još dvadesetih godina prošlog veka. Pored toga što je u susedstvu, ova država je u to vreme bila poznata po dostupnosti i kvalitetu slatke vode, pa je do 1934. već bilo osam punionica koka-kole širom zemlje. Koka-kola je postepeno postala nezaobilazna u svakodnevnom životu Meksikanaca. Kada se Meksiko pridružio Severnoameričkom sporazumu o slobodnoj trgovini (NAFTA) 1994. godine, ukinute su carine na mnoge američke proizvode, uključujući i koka-kolu. Ovaj napitak je postao jedan od najjeftinijih u Meksiku, koji je 2001. godine Sjedinjenim Američkim Državama preoteo titulu svetskog prvaka u potrošnji koka-kole po glavi stanovnika. Koka kola caruje u nekima od najsiromašnijih država u zemlji, pa tako i u Čijapasu. Protesti pali u vodu San Kristobal de las Kasas ima ogromnu punionicu koka-kole na izlasku iz grada. Kada je američka kompanija izgradila ovo postrojenje 1994. godine, bila je to njena najveća fabrika u Latinskoj Americi. Ona je podigla tako velike pogone jer je upravo na tom mestu mogla da crpi vodu iz jednog od najvećih izvora podzemne vode u zemlji. Lokalna fabrika je u vlasništvu meksičke multinacionalke „Femsa“, velikog proizvođača hrane i pića, koji poseduje prava na flaširanje i prodaju koka-kole širom Meksika i većeg dela Latinske Amerike. „Femsa“ je jedna od najmoćnijih meksičkih kompanija. Nekadašnji izvršni direktor kompanije „Koka-kola“ u Meksiku, Visente Foks, bio je, gle čuda, predsednik zemlje od 2000. do 2006. godine. Odluka meksičkih vlasti da dozvoli kompaniji intenzivnu eksploataciju tako vrednog resursa, vremenom je počela da izaziva sve oštrije kritike u javnosti. Kada je 2016. objavljen podatak da preduzeće koristi više od 1,3 miliona litara vode dnevno za svoju proizvodnju, građani su organizovali ulične proteste. Međutim, svi pokušaji da se nešto promeni pali su u vodu koju proizvođač bezalkoholnih pića do danas obilato troši. Fabrika u San Kristobalu zapošljava približno 400 ljudi i doprinosi državnoj ekonomiji sa oko 200 miliona dolara. Meštani, međutim, ističu da ugovor između „Femse“ i savezne vlade donosi gradu daleko veću štetu. Oni krive kompaniju da zbog svoje proizvodnje isušuje vodonosni sloj. Voda za piće postaje sve oskudnija i skuplja u ovoj oblasti, uprkos stalnim pljuskovima i obilnim izvorima. Činjenica je da su zbog posledica klimatskih promena i u tom regionu suše učestale, ali kritičari tvrde da je prekomerna eksploatacija izvora glavni uzrok za katastrofalne nestašice pijaće vode. Na „ušću“ kanalizacije u reke To potvrđuju i naučnici koji su se bavili ovim problemom. Laura Mebert, pravnik na Univerzitetu u Mičigenu, navodi da kompanija plaća mizernu naknadu za tako veliku eksploataciju vode, oko 10 centi za milion litara. Pritom, ovaj novac ide u savezni a ne u lokalni budžet, dok se infrastruktura koja opslužuje stanovnike San Kristobala doslovno ruši. Pored nestašice pijaće vode, nema ni odgovarajućeg tretmana otpadnih voda, što znači da se „sirova“ kanalizacija direktno uliva u lokalne vodotokove. Luis Karmona, biohemičar na Univerzitetu Kalifornija tvrdi da su reke oko San Kristobala pune ešerihije koli i drugih infektivnih patogena. Stanovnici su, zato, primorani da se svakodnevno snalaze kako bi obezbedili vodu. Neki sakupljaju kišnicu u bunarima i čuvaju je u plastičnim kesama. Pojedine starosedelačke zajednice moraju da pešače više od dva sata da bi dobile vodu za piće. Čak i domaćinstva koja imaju u svojim domovima tekuću vodu, dobijaju je svega nekoliko puta nedeljno. Zato su primorana da dodatno kupuju vodu iz privatnih kamiona cisterni. Ili da piju napitak koji je daleko dostupniji – koka-kolu. Ogroman broj to i čini, u tolikoj meri da su postali zavisnici od ovog bezalkoholnog pića. Gazirani obrok i za bebe Prošle godine, prosečna godišnja potrošnja koka-kole po glavi stanovnika u Meksiku je iznosila 160 litara, što je znatno više nego u SAD gde se troši 100 litara po glavi stanovnika i mnogo više od godišnjeg globalnog proseka od 25 litara po glavi stanovnika. Neslavni rekorder u Meksiku po upotrebi koka-kole je upravo Čijapas. Prema studiji koju je objavio Centar za multidisciplinarna istraživanja u ovoj najjužnijoj meksičkoj državi, njeni stanovnici piju neverovatnih 821,2 litara koka-kole po glavi stanovnika, pet puta više od nacionalnog proseka. To je skoro 16 litara po osobi nedeljno, ili 2,2 litara dnevno. U San Kristobalu potrošnja je još veća – prosečan stanovnik popije više od tri litra koka-kole dnevno. Čak i vrlo mala deca su navikla da piju gazirana pića. Pomenuta studija je pokazala da tri odsto beba mlađih od šest meseci i 15% dece uzrasta od godinu ili dve redovno pije koka-kolu. Na taj način, deca unose u organizam i do 420 odsto više šećera od maksimalnog dnevnog unosa koje preporučuju medicinski stručnjaci. Ovakve navike imaju razorne posledice po zdravlje. U Čijapasu haraju dijabetes, hipertenzija, bolesti srca, dislipidemija, upala pankreasa, gojaznost i disfunkcija jetre. Dijabetes odnosi oko 3.000 života godišnje i predstavlja drugi vodeći uzrok smrti nakon srčanih bolesti. Procenjuje se da oko 14 miliona odraslih u Meksiku boluje od dijabetesa, te da polovina obolelih nije ni registrovana. Koka-kola ima i svoju crkvu Zbog ovakvih posledica po zdravlje, Meksiko je 2014. uveo porez na napitke zaslađene šećerom, od jednog pezosa po litru. Ali ova mera nije dala očekivane rezultate, jer prema mišljenju pojedinih stručnjaka poreska stopa je suviše niska, odnosno povećava končanu cenu za samo 5,3 odsto u poređenju sa, na primer, Čileom gde ona čini 15,1 odsto maloprodajne cene. Zato je Nacionalni savet za nauku i tehnologiju, koji radi u sastavu Instituta za javno zdravlje Meksika, prošle godine predložio saveznoj vladi da se taj porez podigne na 7,3 pezosa (0,45 američkih dolara) po litri. Stručnjaci insistiraju i da osnovica za poresku stopu ne bude količina, već koncentracija šećera u nekom napitku, jer je to mnogo bitniji faktor kada je reč o posledicama po zdravlje. Još jedan apsurd u ovoj tragičnoj priči je fenomen da je koka-kola postala lokalno božanstvo. Ona ne samo da je izbacila iz upotrebe tradicionalna pića naroda Maja, već je lokalni šamani koriste u verskim obredima kao lekovito sredstvo! Koka-kola je nezaobilazna i u mnogim katoličkim crkvama. Primera radi, u crkvi Svetog Jovana Krstitelja u San Kristobalu, ovo gazirano piće je toliko zastupljeno u religijskoj praksi, da je svi zovu „Koka-kola crkva“.",Tragičan svetski rekord u Meksiku: „Koka-kola država“ i zavisnost njenih građana,2024-11-02
" Demokratski savez Kosova (DSK) ocenio je da su nalazi Izveštaja Evropske komisije o napretku Kosova za 2024. godinu - rezultat ""nesposobnosti"" vlade na čijem je čelu Aljbin Kurti. DSK je ocenila da se u izveštaju naglašavaju tekući izazovi na Kosovu, „ali pre svega, naglašava se hitna potreba za promenom“. „Izveštaj takođe jasno naglašava ekonomsku situaciju na Kosovu – ‘tempo rasta je usporen u poređenju sa prethodnim godinama'“, navodi se u saopštenju DSK. Ko će imati pravo na novčanu pomoć po zakonu kojim se Kosovo proglašava područjem posebne socijalne zaštite Ekonomija 31. okt 2024 9 Ekonomija 31. okt 2024 9 Anđelković: Kurti dobio minuse na sednici Saveta bezbednosti Vesti 31. okt 2024 10 Vesti 31. okt 2024 10 Naveli su i da su posvećeni i da će vredno raditi na vraćanju nezavisnosti medija i zaštiti demokratskih institucija od političkog uplitanja. „Reformisaćemo pravosuđe kako bismo obezbedili transparentnost i odgovornost, a protiv korupcije ćemo se boriti odlučno“, dodaje se u saopštenju. Dok ocenjuju da su „ovo rezultati nekompetentnosti aktuelne vlasti“, navode da će njihov fokus biti na otvaranju radnih mesta i otvaranju novih mogućnosti u zemlji, „kako građani Kosova ne bi bili primorani da odu“. „Kosovo zaslužuje vladu koja ispunjava svoja obećanja. DSK će voditi čisto i pošteno. Vreme je za stvarne promene, sada“, dodaje se u saopštenju DSK.",DSK: Izveštaj o napretku govori o nesposobnosti vlade na čijem je čelu Kurti,2024-10-31
"Vesna Lalić/Radar Sudija Milimir Lukić, na koga su se pripadnici klana Darka Šarića u Skaj aplikaciji žalili da ne podleže pritiscima, smenjen je s mesta predsednika Krivičnog odeljenja i Posebnog odeljenja za organizovani kriminal Apelacionog suda u Beogradu. „Prema godišnjem rasporedu za Apelacioni sud po odluci predsednika suda, više neću obavljati funkcije predsednika Posebnog odeljenja za organizovani kriminal, kao i predsednika Krivičnog odeljenja Apelacionog suda u Beogradu“, rekao je sudija Lukić za nedeljnik Radar. Povezane vesti Ekskluzivno: Smenjen sudija Milimir Lukić – Oskar i narko-kartel su, nažalost, pobedili Radar 31. okt 2024 Radar 31. okt 2024 U optužnici Tužilaštva za organizovani kriminal protiv Darka Šarića, koji je tada bio u pritvoru Specijalnog suda, citira se njegovo dopisivanje putem Skaj aplikacije s bratom Duškom u kojem su dogovarali kako bi mogli da utiču na ishod presude za krijumčarenje skoro pet tona kokaina. „Duško Šarić 26. maja 2020. piše starijem bratu: ‘Bili smo na ‘brdu’ (BIA) sa Markom (Parezanovićem) i predsednikom apelacije (Duško Milenković), on kaže da je $ (Dolar) bio s njim i da je pokušao đonom da ga natera da se umeša, a Apelacija je rekao da on neće da se meša i da Veće radi po sopstvenom nahođenju i otkačio je Dolara. Takođe, rekao nam je da je čuo da je neko bio sa sudijom Lukićem, ali da ne zna da li je išta uspeo, jer je Lukić težak za bilo koju vrstu pritiska osim institucionalnog. Apelacija kaže da uopšte ne zna ishod posle pretresa, da može da bude i tebi u korist i na štetu, i misli da to može da se reši samo od jednog čoveka…“, preneo je Radar. Advokat Ivan Ninić izjavio je da je Lukić jedan od najčasnijih sudija. „Milimir Lukić je jedan od najčasnijih sudija, živa enciklopedija, profesionalac, gospodin s manirima i s kičmom, ali kartel je nemilosrdan, kao kancer“, ocenio je Ninić. Kako piše na sajtu Apelacionog suda, sudija Milimir Lukić rođen je 1963. godine u Prištini. On je diplomirao na Pravnom fakultetu Univerziteta u Prištini 1989. godine, pravosudni ispit položio je 1991. godine, a 1996. je stekao diplomu visokih studija na Sorboni. Od januara 2010. godine je sudija Apelacionog suda u Beogradu. Lukić je 11 godina kasnije postao zamenik predsednika Apelacionog suda, te predsednik i sudija Krivičnog odeljenja i Posebnog odeljenja za organizovani kriminal, kao i član Redakcijskog odbora Biltena Apelacionog suda. Govori francuski jezik.","Ko je smenjeni sudija Milimir Lukić, na koga se klan Darka Šarića žalio da ne podleže pritiscima",2024-11-01
"Na kružnom toku kod nove autobuske stanice na Novom Beogradu u toku je protest protiv rušenja Savskog mosta. Organizatori poručuju da će ga braniti koliko god treba, da neće dozvoliti mašinama da kopaju jer ukoliko bude srušen svoje živote i dane provodiće u saobraćaju. „Ko danas pravi čudne, nepotrebne kružne-tužne tokove u Beogradu? Ko skida i vaća semafore i pravi nam od života pakao? Došli smo ovde i da se izvinimo ljudima u Beogradu na vodi kojima tandrče tamvajski saobraćaj preko Savskog mosta, a oni samo žele da uživaju u svom plenu“, rekao je okupljenima Đorđe Miketić u ime Udruženja inicijativa i pokreta. Foto:Vesna Lalić/Nova.rs On je naveo i da ne postoji nikakav plan šta nakon rušenja mosta. „Zato kriju dozvole, planove, elaborate jer ih zapravo nemaju. Na kraju smo saznali da nemaju ni projekat novog mosta. Da li ste negde čuli da bilo ko bilo šta radi, a da nema projekat za to, pa makar to bilo kupatilo“, upitao je Miketić i dodao: „Sve ovo se radi zbog kancera Beograda na vodi koji širi svoje metastaze. Metastaziraće gde god vide slobodnu parcelu, sada i ne vidimo gde su sve planirali da se šire ali ako sprečimo rušenje mosta, sprečićemo i rušenje sajma, i prelazak na ovu stranu Novog Beograda. Moramo da probamo da se suprostvimo ovoj mašineriji i da odbranimo most“, naveo je on. Foto:Vesna Lalić/Nova.rs Dejan Atanacković, pisac i aktivista je rekao da posle 80 godina otkako je Beograd proterao nacističkog okupatora „evo domaćeg okupatora“. „Frustriran i opasan, koji bi da baci mine pod most. Ovaj domaći okupator sanja o eliti odabranih, kako da od građana napravi opljačkano roblje. Beograd je pod vlašću neviđene korupcije koja nikada do sada nije sebi dizala kule. Ko su ti ljudi? Isto pitanje smo postavlji i devedesetih dok su razni Vučići, Dačići Vulini izrastali iz krvavog mulja Miloševićeve Srbije“, naveo je Atanacković.  On je navei i da se „vrhovni kriminalac koga neki zovu predsednikom republike i tzv. gradonačelnik nadmeću u lupetanju o izmeštanju čeličnost mosta“ „Iz njih jasno govore njihove laži, poručuju nam da su bacili oko na Ratno ostrvo i da nema oaze beogradske gde oni ne spremaju seču, progon i trovanje“, rekao je okupljenima Atanacković. „Da Šapića sklonimo sa mesta gradonačelnika“ „Pozivamo vas da branimo most, Beograd… Nikad nije kasno za solidarnost. Ako most bude pao, pašće i Sajam i Generalštab i Jugolaslavija i druga mesta koja govore o našoj bogatoj istoriji. Pozivam sve da Šapića sklonimo sa mesta gradonačelnika, jer ne zaslužuje da bude tu. Pozivam vas da se ne plašite… Sigurna sam da sa ovako velikom grupom ljudi možemo da uradimo sve, a sigurna sam da vas ima još“, rekla je okupljenima Marijana Cvetković, iz inicijative „Most ostaje“. Nakon planiranih govora počeće šetnja Savskim mostom u znak protesta. Na novobeogradskoj strani, poručuju organizatori, biće organizovan kamp u kojima će ljudi dežurati.","Protest protiv rušenja Savskog mosta: „Sve je to zbog kancera Beograda na vodi, ne damo da metastazira“",2024-10-31
"/ PHILIPPE MONTIGNY --- Ilustracija U požaru u bolnici u Frankenbergu u Nemačkoj poginula je jedna osoba, a povređeno je 13 pacijenata. Prema prvim informacijama, požar je izbio u bolesničkoj sobi, a nastradao je pacijent iz sobe zahvaćene vatrom, prenosi Bild. Požar koji je izbio oko 18.40 časova je ugašen, a 13 pacijenata je prebačeno u druge bolnice jer su se nagutali dima ili im je bila potrebna druga nega. Angažovano je nekoliko vatrogasnih vozila, i lekari hitne pomoći. Pošto delovi bolnice trenutno nisu upotrebljivi, oko 150 pacijenata prebačeno je u okolne klinike.",Jedna osoba stradala u požaru u bolnici u Nemačkoj,2024-10-31
"Ministarstvo, grad, škola, Centar za socijalni rad? Ko je u sistemu zakazao i ko je odgovoran što đaci jedne zagrebačke osnovne škole više od dve nedelje nisu išli u školu? Primera roditeljskog bojkota nastave zbog vršnjaĉkog nasilja ili nekog drugog oblika problematičnog ponašanja, uključujući i upotrebu vatrenog oružja u regionu sve je više. Da li je politika bezuslovne i sveopšte inkluzije doživela poraz? Da li su i koliko prosvetni radnici obučeni da se izbore sa sve većim bezbednosnim izazovima u okviru i van škole? Da li sasvim jasno znamo koja su prava roditelja i dece, ali i koje su njihove obaveze? Kako vratiti dostojanstvo prosvetnim radnicima, poverenje roditeljima i osmeh đacima? Mogu li škole u regionu posle niza tragičnih događaja ponovo postati bezbedna i srećna mesta u koja roditelji svakog dana svoju decu mirno ispraćaju iz kuće? Crvena linija sa Marinom Fratucan, petak 20 sati.",Crvena linija: (Ne)bezbednost u školama u zemljama regiona,2024-10-31
"Ministarstvo privrede Beogradsko građevinsko preduzeće Dom u stečaju prodato je na javnom nadmetanju kao pravno lice po početnoj ceni od 526,9 miliona dinara, a kupac je firma Drenik iz Beograda, objavila je Agencija za licenciranje stečajnih upravnika. Najvažniju imovinu Doma čini više od 40 objekata u Krnjači, na Paliluli i Zvezdari, kao i postrojenja i oprema na lokacijama u Krnjači i na Novom Beogradu. Preduzeće Dom je u stečaju više od 20 godina i do sada je njegova imovina prodavana nekoliko puta.","Građevinsko preduzeće Dom u stečaju prodato za 526,9 miliona dinara",2024-10-31
"/ wellphoto Iako je u proteklom periodu mali broj slučajeva pravosnažno okončan, novinari i novinarke ne smeju da budu obeshrabreni i treba da nastave da prijavljuju sve vrste napada nadležnim institucijama i novinarskim udruženjima, navodi SafeJournalists. SafeJournalists mreža, povodom 2. novembra, Međunarodnog dana borbe protiv nekažnjivosti zločina nad novinarima i novinarkama, naglašava da bez prijavljenih pretnji i napada nema ni istraga, pa tako ni rešenih slučajeva. Samo aktivnim učešćem u mehanizmima koje imaju na raspolaganju, novinari i novinarke se mogu izboriti za bolje i bezbednije okruženje, navodi se. „Novinari i novinarke su oči i uši demokratije, njeni čuvari i produžena ruka građana. Uloga novinara je od suštinskog značaja za održavanje slobodnog i otvorenog društva. Zato SafeJournalists mreža poziva vlade zemalja Zapadnog Balkana da preduzmu hitne i odlučne mere kako bi se poboljšala bezbednost novinara/ki i osigurala pravda za sve koji su bili žrtve zbog svog posla“, navode. Pročitajte još Žiofre: Srbija mora da ojača medijske standarde, novinari moraju da se osećaju bezbedno Vesti 13:55 7 Vesti 13:55 7 Mreža, dodaje se, nastavlja da se zalaže za prava novinara i novinarki, bezbednije i sigurnije okruženje za njihov rad, kao i bolje uslove za isti. „Na našem unapređenom sajtu SafeJournalists.net , novinari/ke mogu da prijave napade, u delu “prijavi incident” na engleskom i lokalnim jezicima u Albaniji , Bosni i Hercegovini , Crnoj Gori , Hrvatskoj , Severnoj Makedoniji , Srbiji i na Kosovu . Pored prijave, na istom delu sajta, mogu se naći i informacije o kontakt osobama za novinare/ke iz tužilaštva i policije, tamo gde te kontakt tačke postoje“, navode. U 2022. godini, SafeJournalists mreža zabeležila je u svojoj bazi ukupno 187 slučajeva povreda prava i ugrožavanja bezbednosti novinara i novinarki (što uključuje pretnje po život i fizičku bezbednost novinara/ki, druge oblike zastrašivanja, stvarne napade na novinare/ke, ubistva, kao i pretnje i napade na medijske kuće i organizacije). Od ukupnog broja slučajeva, 107 je prijavljeno nadležnim tužilaštvima i policiji. Te godine, 20 slučajeva je odbačeno od strane tužilaštva, a 21 slučaj rešen je pred sudom. Godine 2023, u bazi SafeJournalists mreže zabeleženo je ukupno 235 slučajeva, od kojih je 115 prijavljeno nadležnim tužilaštvima i policiji. Ukupno 11 slučajeva je odbačeno, a u sudskom postupku rešeno je 26. Do 31. oktobra 2024. godine, u bazi SafeJournalists mreže zabeleženo je 211 slučajeva. Broj slučajeva prijavljenih policiji i tužilaštvima je 89, od čega je 7 slučajeva odbačeno, a do sada su rešena svega dva. Najveći broj slučajeva iz sve tri godine i dalje se nalaze u istražnoj fazi. Nažalost, u većini slučajeva, počinioci krivičnih dela prema novinarima i novinarkama ostaju nepoznati i nalaze se u evidenciji nepoznatih izvršilaca do pojavljivanja novih dokaza ili zastarevanja krivičnog gonjenja. Na teritoriji Zapadnog Balkana, u poslednjih 30 godina tokom rata 110 lokalnih novinara izgubilo je živote. U vremenima bez rata, život je izgubilo pet novinara, a tri od tih pet slučajeva rešeni su pravosnažnom presudom.",SafeJournalists upozorava: Najveći broj napada na novinare i novinarke (i dalje) u istražnoj fazi,2024-11-02
" (ilustracija) Spoljnotrgovinska robna razmena Srbije za devet meseci ove godine iznosila je oko 50,49 milijardi evra, što je rast od 3,6 odsto u odnosu na isti period prethodne godine, saopštio je danas Republički zavod za statistiku. Izvezeno je robe u vrednosti 21,83 milijarde evra, što je uvećanje od 1,4 odsto, dok je uvoz povećan za 5,3 odsto, na 28,66 milijardi evra. Industrijska proizvodnja u Srbiji u septembru veća 4,6 odsto u odnosu na isti mesec 2023. Ekonomija 31. okt 2024 2 Ekonomija 31. okt 2024 2 Deficit je iznosio oko 6,84 milijarde evra, što je povećanje od 20,2 odsto u poređenju sa istim periodom prethodne godine, navodi RZS . Pokrivenost uvoza izvozom je 76,1 odsto i manja je od pokrivenosti u istom periodu prethodne godine, kada je iznosila 79,1 odsto. Spoljnotrgovinska robna razmena bila je najveća sa zemljama sa kojima Srbija ima potpisane sporazume o slobodnoj trgovini. Zemlje članice Evropske unije čine 58,7 odsto ukupne razmene. Drugi po važnosti partner Srbije jesu zemlje CEFTA , sa kojima je ostvaren suficit u razmeni od 2,14 milijardi evra, pri čemu je izvoz iznosio 3,33 milijarde, a uvoz 1,19 milijardi evra.","Rast spoljnotrgovinske razmene Srbije za devet meseci ove godine 3,6 odsto",2024-10-31
"printscreen  Pripremni radovi na demontaži Starog savskog mosta počinju od subote, 2. novembra, kada će biti obustavljen saobraćaj na mostu, zbog čega se menja režim saobraćaja i rad linija javnog prevoza, saopštio je Sekretarijata grada Beograda za saobraćaj. Pripremni radovi na demontaži Starog savskog mosta počinju od subote, 2. novembra, kada će biti obustavljen saobraćaj na mostu, zbog čega se menja režim saobraćaja i rad linija javnog prevoza, saopštio je danas Sekretarijata grada Beograda za saobraćaj. U subotu počinje isključenje i uklanjanje instalacija, posle čega sledi skidanje šina i uklanjanje kolovoza, te na kraju rasklapanje i sklanjanje noseće i glavne konstrukcije. Na desnoj obali Save vozači će saobraćajnom signalizacijom biti obavešteni da je most zatvoren i upućivaće se ka Brankovom mostu. U Karađorđevoj ulici, na raskrsnici sa Zemunskim putem, biće dodata još jedna saobraćajna traka, tako da će biti ukupno dve saobraćajne trake u smeru ka Brankovom mostu, a jedna će biti namenjena levom skretanju na Zemunski put i dalje ka Beogradu na vodi. Poziv na protest zbog rušenja Starog savskog mosta: „Ponesite jake baterijske lampe, osvetlićemo most“ Vesti 31. okt 2024 15 Vesti 31. okt 2024 15 Na novobeogradskoj strani vozači će takođe biti obavešteni da je most zatvoren, a privremeni režim saobraćaja biće sproveden u dve faze. U prvoj fazi, za vreme pripremnih radova na prilagođavanju infrastrukturne mreže privremenom režimu saobraćaja, kao što su uklanjanje stubova kontaktne mreže i same kontaktne mreže, popravljanje i prilagođavanje tramvajskih baštica za kretanje vozila, prilagođavanje radijusa za skretanje vozila, tramvajske baštice biće zatvorene od Milentija Popovića do Zarije Vujoševića. Planirano je da ova faza traje dve nedelje i zbog toga u tom periodu neće biti moguće koristiti vezu Vladimir Popović – Zemunski put, jer prelazi preko baštica. Posle završetka pripremnih radova sledi druga faza tokom koje se režim saobraćaja menja na način da će vozilima biti omogućeno kretanje preko sadašnje tramvajske baštice u smeru od Milentija Popovića, od hotela Hajat, a dalje se iz dve trake uključuju u Ulicu sajmište. Što se tiče javnog prevoza putnika, iz Sekretarijata za javni prevoz saopštavaju da je primarno to što se tramvajske linije izmeštaju na trasu preko Mosta na Adi. Tramvajske linije 7 i 9 će, u oba smera, od zone Savskog trga saobraćati trasom Savska – Bulevar vojvode Mišića – petlja „Radnička“ – Most na Adi – Bulevar heroja sa Košara – Bulevar Crvene armije – Bulevar Milutina Milankovića – Antifašističke borbe i dalje redovno do Bloka 45, a nosiće oznake 7L i 9L. Biće uspostavljena privremena autobuska linija 9A od Trga Slavija do bloka 45, koja će u intervalu od 12 minuta pokrivati deo trase kojom neće ići tramvaji, odnosno Bulevar Milutina Milankovića, Milentija Popovića i Sajmište i imaće dvostruki režim. Autobuske linije 78 i 83 su od 4. oktobra zbog izvođenja pripremnih radova i oštećenja na Starom savskom mostu preusmerene na trasu Brankovim mostom i saobraćaju Nemanjinom, Balkanskom, Gavrila Principa, Admirala Geprata u smeru ka Banjici, odnosno Crvenom krstu, Pop Lukinom, preko Brankovog mosta, Bulevarom Mihajla Pupina i dalje redovno do Zemuna. Vozila na izmenjenim delovima trasa koriste postojeća, kao i novouspostavljena privremena stajališta „Kamenička 1“ i „Brankov most 1“ za linije 9A, 78 i 83 – smer prema Trgu Slavija, odnosno „Staro sajmište“, smer prema Bloku 45 za liniju 9A. Sekretarijat za javni prevoz i Sekretarijat za saobraćaj najavljuju da će pratiti definisani privremeni režim saobraćaja i po potrebi donositi neophodne regulativne mere u pravcu kvalitetnijeg odvijanja prevoza, dodaje se u saopštenju.",Sekretarijat: U subotu se zatvara Stari savski most – brojne izmene u saobraćaju,2024-10-31
"Poslanici opozicije, njih 72, potpisali su zahtev za ocenu ustavnosti Uredbe o utvrđivanju Prostornog plana područja posebne namene za realizaciju projekta ""Jadar"". Obezbeđenje Ustavnog suda pokušalo je da spreči poslanike da predaju zahtev na pisarnici, kada je došlo do manjeg incidenta. Narodni poslanik Aleksandar Jovanović Ćuta kaže za  da su poslanici uspeli da sebi prokrče put do pisarnice i predaju zahtev. „Uspeli smo da predamo uz velike probleme. Dvojica pripadnika obezbeđenja nisu hteli da puste poslanike na pisarnicu, uz izgovore da ne radi, što nije tačno“, kazao je Jovanović za . Dodaje da su poslanici sami sebi prokrčili put do pisarnice. Tada je došlo do manjeg incidenta, kada je Jovanović gurnuo ruku pripadniku obezbeđenja, koji je potom pao na pod. Jovanović kaže da je pripadnik obezbeđenja pao „kao da ga je udario brzi voz“. „Pokušali su da insceniraju napad. To su radikalske fore iz devedesetih koje nisu ni za komentarisanje“, kazao je Jovanović za . On pita ko je obezbeđenju Ustavnog suda naredio da ne pusti narodne poslanike da predaju zahtev i ističe da se nastavlja ono što građani gledaju svaki dan. „Ako neko želi fizički da nas sprečava, mi ćemo raditi svoj posao“, poručio je Jovanović i istakao da je predaja zahteva za ocenu ustavnosti Prostornog plana za Jadar deo istintucionalne borbe da se projekat Jadar spreči. „Ko to na Ustavni sud stavlja katance? Ko to radi suočiće se sa posledicama toga. Svako ko je to naredio moraće da odgovara kada se jednom promeni vlast“, poručio je Jovanović u razgovoru za .",(VIDEO) „Prokrčili smo sebi put“: Obezbeđenje pokušalo da spreči poslanike da Ustavnom sudu predaju zahtev,2024-10-31
" Izvršni direktor Centra za slobodne izbore i demokratiju (CeSID) Bojan Klačar ocenio je danas da su česte rekonstrukcije vlada u Srbiji deo strategije Srpske napredne stranke (SNS) i dodao da je njihov cilj da se održava tenzija u društvu i utiče na medijsku agendu, a ne da se menja politika. On je za dnevni list Danas rekao da ne očekuje da će nakon moguće rekonstrukcije koju su najavljivali premijer i predsednik Srbije doći do bitnije promene u vođenju politike. Povezane vesti Glišić: Na proleće rekonstrukcija vlade, gostovanje Ružića na  „posrnuće“ Vesti 29. okt 2024 32 Vesti 29. okt 2024 32 Vučić u Vršcu: Rekonstrukcija članova vlade, ali i predsednika opština i direktora preduzeća Vesti 24. okt 2024 47 Vesti 24. okt 2024 47 „SNS pričama o rekonstrukciji zadržava tenziju među funkcionerima i u javnosti i utiče na medijsku agendu, ali nema tu neke važne promene po pitanju vođenja politike. Zato ne treba očekivati promene u politici ni nakon sledeće rekonstrukcije“, kazao je Klačar. Prema njegovim rečima, rekonstrukcije se najčešće ne sprovode zbog realnih problema, kao što su krize koalicionih aranžmana, već u trenucima kada vladajuća stranka proceni da će to pozitivno uticati na unutrašnju dinamiku u partiji. Predsednik Vlade Srbije Miloš Vučević najavio je rekonstrukciju vlade na proleće naredne godine. Predsednik Srbije Aleksandar Vučić izjavio je prošle nedelje da podržava tu ideju i da bi rekonstrukcija trebalo da krene po dubini, od predsednika opština, gradonačelnika, direktora preduzeća, pa do članova Vlade.","Klačar: Česte rekonstrukcije vlada strategija SNS – da se održava tenzija, a ne da se menja politika",2024-10-31
" U prethodnom periodu beleži se, prema podacima Narodne banke Srbije, rast i dinarske i devizne štednje građana. Dinarska štednja krajem oktobra dostigla je nivo od oko 175 milijardi dinara, dok je devizna štednja na kraju septembra iznosila 15,1 milijardu evra. „I ovogodišnji Svetski dan štednje, 31. oktobar, dočekujemo uz rekordne nivoe dinarske i devizne štednje. Dobri makroekonomski pokazatelji koji se, pre svega, ogledaju u očuvanoj finansijskoj stabilnosti i relativnoj stabilnosti kursa dinara prema evru, doprineli su da dinarska štednja stanovništva tokom ove godine poraste za 37 milijardi dinara ili 26,8 odsto, dostižući nivo od oko 175,0 milijardi dinara krajem oktobra“, saopštila je Narodna banka Srbije. U poslednjih dvanaest godina štednja stanovništva u domaćoj valuti je porasla gotovo deset puta, tačnije za 155,9 milijardi dinara, navela je NBS . „Pozitivne promene ostvarene su i u strukturi dinarske štednje u vidu rasta dugoročnih depozita, koji su povećani sa 1,8 milijardi dinara, koliko su iznosili u septembru 2012. godine, na 32,1 milijardu dinara, u septembru ove godine. U posmatranom periodu, i devizna štednja je rasla, iako nešto sporijom dinamikom u odnosu na dinarsku štednju – povećana je gotovo 90 odsto, sa 7,9 milijardi evra (septembar 2012. godine) na 15,1 milijardu evra (septembar 2024. godine)“, saopštila je Narodna banka Srbije . AOD: U bankama na štednji 31,3 milijarde evra osiguranih depozita Ekonomija 30. okt 2024 1 Ekonomija 30. okt 2024 1 Inflacija u Srbiji je, podseća se u saopštenju – na opadajućoj putanji od aprila prošle godine, a od maja ove godine se kreće unutar ciljnog raspona Narodne banke Srbije (3±1,5%). U septembru 2024. je iznosila 4,2 odsto međugodišnje, što je dvanaest procentnih poena ispod najvišeg nivoa iz marta 2023. godine. „U uslovima preovlađujućih aprecijacijskih pritisaka, dinar je nastavio stabilno kretanje prema evru i tokom 2024. godine. Narodna banka Srbije je u prvih devet meseci ove godine intervenisala neto kupovinom 1,7 milijardi evra, čime je doprinela rastu deviznih rezervi na rekordan nivo od preko 28 milijardi evra. Taj nivo deviznih rezervi pokriva preko sedam meseci uvoza roba i usluga, što je više nego dvostruko iznad minimuma predviđenog međunarodnim standardima“, navodi centralna banka. Početkom oktobra, agencija Standard & Poor’s povećala je kreditni rejting Srbije na nivo BBB-, tako da je Srbija prvi put u svojoj istoriji svrstana među zemlje s kreditnim rejtingom investicionog ranga. Kao glavni argument za takvu odluku naglašeni su snažan i otporan ekonomski rast, značajno povećane devizne rezerve, uz smanjenje učešća javnog duga u BDP-u, kao i odgovorno vođenje monetarne i fiskalne politike. Uz to, agencija je istakla da će izgledi privrednog rasta Srbije ostati pozitivni u narednom periodu, čemu će doprineti oporavak lične potrošnje, usporavanje inflacije, održivi rast zarada i postepeno ublažavanje monetarnih uslova. „Uoči Svetskog dana štednje pripremljena je redovna analiza isplativosti štednje za period od septembra 2012. do septembra 2024. godine, koja iznova potvrđuje da je i kratkoročno i dugoročno isplativije štedeti u dinarima nego u evrima“, kaže NBS. Erste banka: U Srbiji prosečna mesečna ušteđevina 6.579 dinara, trećina građana ne štedi Ekonomija 29. okt 2024 3 Ekonomija 29. okt 2024 3 Osim viših kamatnih stopa na dinarsku štednju nego na štednju u evrima i neoporezivanja prihoda od kamate na dinarsku štednju nasuprot oporezivanju prihoda od kamate na deviznu štednju po stopi od 15 odsto, većoj isplativosti štednje u dinarima u odnosu na štednju u evrima je doprinela, kako se navodi – dostignuta i sačuvana makroekonomska i finansijska stabilnost u prethodnim godinama, „a naročito u uslovima različitih globalnih kriza, kada su adekvatne i blagovremeno donete mere monetarne i fiskalne politike imale najvažniju ulogu“. „U proteklih dvanaest godina štednja u dinarima, oročena na period od godinu dana (bez zanavljanja), bila je isplativija u čak 99 odsto posmatranih godišnjih potperioda. Štediša koji bi od septembra 2023. štedeo u dinarima, na ulog od 100.000 dinara u septembru 2024. dobio bi 2.037 dinara (18 evra) više od štediše koji bi u istom periodu oročio evre u protivvrednosti 100.000 dinara“, navodi centralna banka Oročena dinarska štednja na rok od tri meseca, bila je isplativija od takve štednje u evrima u 91 odsto posmatranih tromesečnih potperioda, a štednja u domaćoj valuti oročena na dve godine je bila isplativija od iste štednje u evrima u svim posmatranim dvogodišnjim potperiodima oročenja, počev od septembra 2012. godine. NBS „Drugim rečima, rezultati analiza potvrđuju da je u prošlih dvanaest godina bilo isplativije štedeti u dinarima i u kratkom i u dugom roku. Intenzivan rast dinarske štednje u prethodnih dvanaest godina uticao je i na pokazatelj dinarizacije depozita privrede i stanovništva, tako da je on više nego udvostručen i u septembru 2024. godine iznosi 44,2% (u septembru 2012. godine – 18,8%). S obzirom na to da unapređenje dinarizacije finansijskog sistema predstavlja jedan od važnih zajedničkih ciljeva Narodne banke Srbije i Vlade Republike Srbije, Narodna banka Srbije će i u narednom periodu nastaviti da prati i ukazuje na prednosti štednje u domaćoj valuti“, zaključuje se u saopštenju NBS.","Na štednji u bankama 175 milijardi dinara i 15,1 milijardu evra",2024-10-31
"Stranka slobode i pravde Lični pratilac dece sa smetnjama, uveden u zakon, ali ne i u praksu, izjavila je članica Ženske mreže Stranke slobode i pravde Kragujevac Tamara Stojanović. ""Iako je ovaj zakon uveden još 2013. godine, čak 10 godina kasnije situacija na terenu pokazuje drugačije. Razlog za to su samovolja lokalnih samouprava, koje ukoliko ih ne uvedu, ne snose nikakve sankcije"", istakla je ona. Stojanović je u pisanoj izjavi navela da se država Ustavom i zakonom obavezala da bez diskriminacije svakom detetu sa poteškoćama u razvoju i invaliditetom omogući pristup redovnom obrazovanju uz različite vrste pomoći. Jedan od njih su, kako je navela, i lični pratioci, koji bi deci sa poteškoćama u razvoju olakšali svakodnevni život u redovnom školskom obrazovanju. „Iako lokalne vlasti roditeljima nude da svom detetu budu lični pratioci, prema svim zakonima i pravilima pratilac deteta ne može biti član porodičnog domaćinstva u kojem živi korisnik, odnosno ne može biti srodnik u prvoj liniji, kao ni brat ili sestra“, kazala je ona. Zadatak ličnog pratioca je, kako je precizirala, da pomaže deci da dođu i borave u školi ili vrtiću, pomažu im u komunikaciji sa svojim vršnjacima, ali i da ih prate u nastavi u prirodi, izletima ili ekskurzijama. „Uprkos tome što se predstavnici vlasti deklarativno zalažu za inkluziju i uključivanje dece sa smetnjama u zajednicu, ovu pomoć ne dobijaju sva deca kojima je potrebna, već samo ona čiji roditelji imaju ‘adekvatnu’ člansku kartu. Istovremeno za onemogućavanje ove usluge, uprkos potrebama u zajednici, lokalne samouprave ne snose nikakve sankcije, osim možda gubljenje glasova na lokalnim izborima“, ocenila je Stojanović. Najčešći razlog koji gradovi i opštine navode za to što nema dovoljno ličnih pratioca je, ističe, nedostatak finansijskih sredstava. „Kako navode iz opština ‘Usluga ličnog pratioca računa se kao skupa a razlog je taj što se pruža 1 na 1. Nedostatak sredstava u lokalnim budžetima rešava se namenskim transferima, odnosno novcem koji država dodeljuje lokalnim samoupravama iz republičkog budžeta“, kazala je ona. Stojanović pita koliko je sredstava dobijeno preko namenskih transfera za uvođenje specijalnih usluga u šta spada i lični pratilac. „Da li je 36 pratilaca dovoljno za preko 3500 dece? I gde je taj novac završio“, upitala je Stojanović. Poverenica: Grad Niš nije u zakonskom roku postupio po preporuci za uvođenje ličnih pratilaca Vesti 23. feb 2024 0 Vesti 23. feb 2024 0 U raljama birokratije: Četvoro dece u Lajkovcu bez ličnih pratilaca – roditelji se snalaze kako mogu Vesti 19. nov 2023 4 Vesti 19. nov 2023 4","SSP: Kragujevac ima 36 ličnih pratilaca, a 3.500 dece sa poteškoćama u razvoju i invaliditetom",2024-10-31
"Milica Vučković/Fonet Kopredsednik Zeleno-levog fronta (ZLF) Radomir Lazović rekao je večeras za Betu da je na putu za Novi Sad, gde je trebalo da prisustvuje skupu na kome se odaje počast nastradalima u jučerašnjoj nesreći na železničkoj stanici, policija zaustavila vozila kojim je upravljao njegov stranački kolega i odbornik u opštini Rakovica Predrag Cvetković i bez ikakvog razloga ga zadržavali i onemogućili da nastavi put ka Novom Sadu. Prema Lazovićevim rečima policijska patrola je pregledala Cvetkovićeva dokumenta, ali nije mogla da objasni zašto je vozilo zaustavljeno. „Na naše pitanje zašto su zaustavili vozilo i šta prvoravaju oni su bukvalno rekli da ne znaju“, rekao je Lazović za Betu. Istakao je da je najverovatnije u pitanju namerno zaustavljanje kako bi članvimna ZLF bilo onemogućeno da prisustvuju skupu u Novom Sadu. Cvetković (ZLF) je, kako je naglasio Lazović, posle pola sata neobjašnjivog zadržavanja i proveravanja pušten da nastavi put, ali je kasnio na početak skupa u Novom Sadu. UŽIVO BLOG: Građani se okupljaju na mestu tragedije, troje povređenih i dalje u kritičnom stanju Vesti pre 12 min 142 Vesti pre 12 min 142",Lazović: Policija zaustravila člana ZLF i onemogućila odlazak u Novi Sad,2024-11-02
" Organizacija Evropa Nostra Srbija saopštila je da sa zabrinutošću i nevericom apeluje na hitno obustavljanje svih radova na donjogradskom bulevaru, odnosno Bulevaru vojvode Bojovića, u zoni Beogradske tvrđave, lokaliteta od, kako se navodi, izuzetnog značaja za kulturno nasleđe Srbije i Evrope. Evropa Nostra Srbija saopštila je da su radovi na proširenju Bulevara vojvode Bojovića započeti su danas, na Dan žalosti u Republici Srbiji. Proširenje saobraćajnice sa dve u četiri trake odvija se kroz Kulturno dobro od izuzetnog značaja, bez saglasnosti Republičkog zavoda i bez arheološkog nadzora, ukazuje se u saopštenju Planirano proširenje je, kako se precizira, otpočelo od raskrsnice kod Vidin kapije stranom prema donjogradskom parku, a planirano je proširenje prekoputa prema priobalnim bedemima. Đukanović: Investitorski urbanizam naneo nepopravljivu štetu Beogradskoj tvrđavi Vesti 16. jun 2022 6 Vesti 16. jun 2022 6 Šapić najavio novu pešačku zonu u centru Beograda – ukida li se „krug dvojke“ Ekonomija 21. maj 2024 71 Ekonomija 21. maj 2024 71 „Ovi radovi prete da trajno naruše autentičnost i integritet ovog spomenika, a uz to su započeti bez ikakvog prethodnog obaveštenja stručne i šire javnosti i bez poštovanja zakonskih procedura“, upozoravaju iz organizacije Evropa Nostra Srbija. Najnovije intervencije u ovoj zaštićenoj zoni otvoriće put za teški saobraćaj, koji je već ukinut i koji može uzrokovati neprocenjivu i trajnu štetu, dodaje se u saopštenju. Beogradska tvrđava na listi sedam najugroženijih kulturnih lokaliteta  Evropa Nostra Srbija podseća da je Beogradska tvrđava 2021. godine, zbog tada najavljenog projekta izgradnje gondole , već dospela na listu „sedam najugroženijih“ kulturnih lokaliteta Evrope, listu koju podržavaju Evropa Nostra i Institut Evropske investicione banke. „Taj projekat je privukao međunarodnu pažnju i oštru kritiku, budući da je ocenjen kao ozbiljna pretnja autentičnosti i vizuelnom identitetu tvrđave i istorijskom jezgru Beograda. Sada, novo kršenje propisa i ugrožavanje ovog kulturnog dobra zahteva jednako odlučan odgovor“, poručuje se u saopštenju. Evropa Nostra Srbija poziva nadležne institucije da bez odlaganja obustave radove na donjogradskom bulevaru, kao i sve povezane saobraćajne projekte u ovoj zaštićenoj zoni. „Beogradska tvrđava, kao svedočanstvo istorijskih epoha od antike do modernog doba, zaslužuje dugoročan plan zaštite i unapređenja u skladu sa evropskim standardima. Nastavak radova bez poštovanja zakona i bez konsultacija, ne samo da ugrožava jedan od najvrednijih spomenika kulture u Srbiji, već i narušava reputaciju Srbije kao odgovorne članice međunarodnih organizacija za zaštitu kulturnog nasleđa“, ocenjuje Evropa Nostra Srbija. „Kratkoročni interesi ne smeju biti postavljeni ispred trajnih vrednosti“ Evropa Nostra Srbija apeluje na Ministarstvo kulture, Grad Beograd i sve nadležne institucije da hitno i odlučno preispitaju ovaj projekat. Kratkoročni interesi, kako se naglašava, ne smeju biti postavljeni ispred trajnih vrednosti i ne mogu biti opravdanje za nasilje nad najznačajnijim primerima naše istorije i kulture. Beogradska tvrđava nije samo svedok srpske i evropske istorije već i deo identiteta grada i njenih stanovnika, dragocen resurs za održivi razvoj kulturnog turizma, zbog čega bi svaka intervencija morala biti izvedena uz najveću moguću pažnju i poštovanje zakona, navodi se. Evropa Nostra Srbija poziva građane, stručnu javnost i sve koji žele očuvanje našeg kulturnog nasleđa da, kako se navodi, dignu svoj glas i pridruže se naporima za zaštitu Beogradske tvrđave. Samo zajedno možemo zaustaviti uništavanje ovog istorijskog blaga i obezbediti da ostane očuvan za buduće generacije, poručuje se u saopštemnju. Evropa Nostra Srbija najavljuje i da će uputiti hitan apel evropskoj federaciji Evropa Nostra i drugim nadležnim međunarodnim telima koji prate situaciju na Beogradskoj tvrđavi.","Evropa Nostra: Novi napad na Beogradsku tvrđavu, hitno obustaviti radove",2024-11-02
" / Michal Knitl Prosvetni radnici najavili su za danas štrajk u školama širom Srbije, a Ministarstvo prosvete saopštilo je da polovina škola radi redovno. Prema podacima dobijenih od školskih uprava 49,58 odsto škola radi redovno, 32,79 odsto škola rade u izmenjenom režimu, dok je u 17,63 odsto škola nastava obustavljena u potpunosti, saopšteno je iz Ministarstva prosvete. Kako dodaju, sve predškolske ustanove danas rade u punom kapacitetu. Podsetimo, reprezentativni sindikati u prosveti i prosvetni radnici štrajkuju danas u školama širom Srbije, a u Beogradu, ispred Doma narodne skupštine, održava se protest. Pročitajte još: Apel prosvetnih radnika: Škola više neće biti, ukoliko se stvari drastično ne promene Vesti 01. nov 2024 45 Vesti 01. nov 2024 45 Prosvetari iz Niša, uprkos pritiscima iz MUP i BIA, našli prevoznika – krenuli u Beograd, prati ih policija Vesti 01. nov 2024 9 Vesti 01. nov 2024 9",Ministarstvo prosvete: Polovina škola danas radi redovno,2024-11-01
"Ministar unutrašnjih poslova Ivica Dačić rekao je da će već danas biti saslušano dvadesetak osoba, ""počev od vrha"". Kako je Dačić rekao na TV Prva, „već su policija i tužilaštvo preduzeli određene radnje“. „Tužilaštvo radi sve to, dvadesetak lica će već danas biti saslušano, počev od vrha, od ljudi iz nadležnog ministarstva, javnog preduzeća Železnice, biće izuzeta dokumentacija koja se tiče same zgrade, dokumentacija mislim na to kako je ko donosio odluke“, kaže on. Ono što je, napominje, „juče bilo važno to je da se spasavaju životi“. Pročitajte još Vučić o tragediji u Novom Sadu: Tražim i političku i krivičnu odgovornost Vesti 20:19 423 Vesti 20:19 423 Vesić: U toku je istraga, utvrdićemo ko je odgovoran za nesreću u Novom Sadu Vesti 08:46 127 Vesti 08:46 127 Prema rečima ministra, „prognoze su od samog starta bile pesimističke, imajući u vidu težinu konstrukcije i težinu događaja“. „Spasioci su uglavnom mogli samo da konstatuju smrt, samo su tri osobe bile povređene, svi ostali su bili mrtvi na licu mesta. Jednom mladiću je amputirana noga, lekar nam je rekao da od rata nije video takve vrste povreda, a procenjuje je da je težina tih betonskih blokova bila stotinak tona. Povrede su bile takve da je uglavnom smrt nastupila na licu mesta“, kaže. Prvo je, dodaje, pregledan snimak. „Procenilo se, 17 ljudi su rekli da je bilo ispod te nadstrešnice, po kameri koja je tu bila. Tri osobe su preživele. Još jednu identifikaciju nemamo. Poginuo je i jedan državljanin Severne Makedonije, ja sam sinoć obavestio svog kolegu ministra“, kaže on. Govoreći o uzroku nesreće, kaže da se „može pretpostaviti da je u pitanju moguća korozija tih železnih sajli koje su držale nadstrešnicu za krov“.","Dačić: Dvadesetak osoba će već danas biti saslušano, počev od vrha",2024-11-02
" Organizacija Studenti protiv autoritarne vlasti (STAV) pozvala je građane da se večeras u 20 sati okupe na centralnom Trgu slobode u Novom Sadu zbog pogibije najmanje 13 ljudi kada se na njih srušila nadstrešnica gradske Železničke stanice. „Vidimo se u 20 sati kod Miletića. Ko je odgovoran?“, napisao je STAV u objavi na društvenim mrežama. Građani se danas okupljaju u blizini mesta nesreće, kod Železničke stanice. Opširnije o nesreći u Novom Sadu čitajte u našem BLOGU. Pravila ponašanja tokom dana žalosti: Šta kaže zakon i kolike su kazne za kršenje Vesti 17:54 3 Vesti 17:54 3 Sociološkinja Vasić: Apelujem na medije da ne izveštavaju senzacionalistički, potrebna nam je solidarnost Vesti 17:52 7 Vesti 17:52 7 Direktor CIP: Nadstrešnica nije bila predmet rekonstrukcije stanične zgrade u Novom Sadu Ekonomija 17:25 41 Ekonomija 17:25 41",Skup u Novom Sadu u 20 sati povodom pogibije na Železničkoj stanici,2024-11-01
"TANJUG/ NENAD MIHAJLOVIĆ Infrastrukture Železnice Srbije saopštile su da nadstrešnica koja je pala na ulasku u stanicu Novi Sad nije bila predmet rekonstrukcije u okviru radova na obnovi stanične zgrade kao deo projekta izgradnje brze pruge Novi Sad- Subotica. „U okviru rekonstrukcije rađena je unutrašnjost stanice, krov i fasada iznad i ispod nadstrešnice“, navodi se u saopštenju. Dodaje se i da je železnički saobraćaj u stanici Novi Sad u prekidu, a da vozovi saobraćaju iz pravca Beograda do stanice Petrovaradin. View this post on Instagram A post shared by Infrastruktura žel. Srbije (@inf.zel.srb) Infrastruktura železnice Srbije žali zbog nesreće koja se dogodila, a uzroci i svaki novi detalj iz istrage biće odmah saopšten, precizira se u saopštenju. Detaljne informacije o nesreći u Novom Sadu u našem BLOGU UŽIVO.",Infrastrukture Železnice Srbije: Nadstrešnica koja je pala nije bila predmet rekonstrukcije,2024-11-01
" Vlada Srbije usvojila je na današnjoj sednici set zakona iz oblasti finansija, među kojima su Predlog zakona o Završnom računu budžeta Srbije za 2023. godinu, Predlog zakona o elektronskim otpremnicama, kao i set poreskih zakona koji se tiču više vrsta poreza - na dodatu vrednost, na dobit pravnih lica, na dohodak građana i na imovinu. Predlog zakon o elektronskim otpremnicama predviđa uvođenje centralizovanog sistema koji omogućava potvrđivanja verodostojnosti poslatih dokumenata, uz visok stepen sigurnosti od nestanka ili zloupotrebe podataka i procese koji se mogu odvijati u realnom vremenu, što doprinosi efikasnosti inspekcijskih nadzora, što će imati pozitivan uticaj i na fiskalnu kontrolu. Promena zakona „otežava“ poresku olakšicu za građane koji prihoduju najviše Ekonomija 22. okt 2024 3 Ekonomija 22. okt 2024 3 OTKRIVAMO Poreznici će znati sve o nama: Ko će sve biti u najavljenoj Evidenciji fizičkih lica Forbes Srbija 23. okt 2024 Forbes Srbija 23. okt 2024 „Nakon javne rasprave, obveznici će imati oko godinu dana da se prilagode, a obaveze iz zakona prvo će se primenjivati na javni sektor i učesnike u otpremanju akciznih dobara i to počev od 1. januara 2026. godine“, saopšteno je iz Vlade. Predlogom izmena i dopuna Zakona o alternativnim investicionim fondovima smanjuje se najniži iznos obavezne uplate pojedinog investitora u ovu vrstu fondova, povećava iznos osnovnog kapitala iznad kojeg fond mora imati dvodomno upravljanje, kako bi se smanjili troškovi društava za upravljanje i propisuje organizovanje centralizovanog Registra založnog prava na investicionim jedinicama.. Kako se navodi, Predlogom izmena i dopuna Zakona o otvorenim investicionim fondovima sa javnom ponudom se, kao i kod alternativnih investicionih fondova, propisuje organizovanje centralizovanog Registra založnog prava na investicionim jedinicama, koji pruža veće mogućnosti investitorima. Vlada je navela da se predloženim izmenama i dopunama Zakona o porezima na imovinu uređuje kontinuitet nadležnosti Poreske uprave za utvrđivanje, kontrolu i naplatu poreza na nasleđe i poklon i poreza na prenos apsolutnih prava i nakon 1. januara 2025. godine. Izmene i dopune Zakona o porezu na dobit pravnih lica preciziraju odredbe kojima je uređeno podnošenje poreske prijave i ispunjenje poreskih obaveza u vezi sa postupkom likvidacije i stečaja, kao i obaveza podnošenja poreske prijave za pravna lica koja prestaju da postoje usled statusnih promena. Dodatno se preciziraju obaveze izveštavanja za poreske svrhe u vezi sa izvršenim statusnim promenama. Promena zakona: Dnevnica za službeni put raste na 90 evra – šta je još neoporezovano Ekonomija 21. okt 2024 17 Ekonomija 21. okt 2024 17 Kada je reč o predloženim izmenama i dopunama Zakona o porezu na dohodak građana i Zakona o doprinosima za obavezno socijalno osiguranje, sa ciljem daljeg fiskalnog rasterećenja zarada, predlaže se povećanje neoporezivog iznosa zarade sa 25.000 dinara na 28.423 dinara mesečno, kao i povećanje neoporezivog iznosa dnevnice za službeno putovanje u inostranstvo sa 50 na 90 evra. Predloženim izmenama i dopunama Zakona o republičkim administrativnim taksama izmenjen je Odeljak B Tarife, kojim su propisane konzularne takse radi ujednačavanja visine konzularnih taksi nezavisno od strane valute u kojoj se obavlja plaćanje.. Predlogom zakona o izmenama i dopunama Zakona o porezu na dodatu vrednost predlaže se uvođenje preliminarne poreske prijave poreza na dodatu vrednost počev za poreski period januar, odnosno januar – mart 2026. godine, kao priloga poreskoj prijavi. Članovi Vlade usvojili su i Uredbu o proglašenju Parka prirode „Golija“, kojom se površina pod zaštitom povećava na ukupno 75.838 hektara, kao i Zaključak o usvajanju teksta Sporazuma o saradnji između Srbije i italijanske regije Veneto u oblasti ekonomskog, socijalnog i kulturnog razvoja.",Vlada Srbije usvojila više finansijskih zakona: Od poreza do fondova,2024-10-31
"/ShutterOK Podstičući ulaganja u alternativne investicione fondove, Srbija je omogućila najbogatijim građanima da svoje poreske obaveze praktično prepolove, ostavljajući i mogućnost za zloupotrebe. Vlasnici i osnivači Vista Rica fonda, jedinog koji nije povezan sa bankama, su Vojislav Nedić, otac uticajnog generalnog sekretara Vlade Srbije Novaka Nedića i Tatjana Vukić, upraviteljka SNS-ove Fondacije „Za srpski narod i državu“, piše BIRN. Izmenama zakona o porezu na dohodak koji važi od januara 2023, država Srbija je omogućila najbogatijim građanima da porez na dohodak smanje do 50 odsto samo ako odluče da taj novac preusmere u alternativne investicione fondove . Zakon je ostavio prostor za zloupotrebu – bogati građanin svoj poreski dug praktično može preusmeriti u fond u decembru, kako bi izbegao plaćanje državi, a već u januaru sledeće godine taj isti novac može legalno izvući iz fonda. Prihoduju najviše u Srbiji, a štede na porezu i to – sasvim legalno: Kako zakon ide naruku bogatima Ekonomija 27. apr 2024 39 Ekonomija 27. apr 2024 39 Medijski portal BIRN navodi da je fond Vista Rica osnovan u decembru, na kraju poslovne godine, a već u januaru 2024, imovina fonda je smanjena za milion evra. „U prvih šest meseci iz fonda je izašlo čak 3,77 miliona što izaziva sumnju da je fond, makar delimično, po spornom zakonu, korišćen za izbegavanja plaćanja poreza“, navodi BIRN. Portal ukazuje da srpski poreski sistem već decenijama pogoduje najbogatijim građanima, međutim, na meniju poreskih olakšica za imućne od prošle godine postoji još jedna opcija. Naime, izmenama Zakona o porezu na dohodak koji važi od januara 2023, građanima sa primanjima trostruko većim od proseka data je mogućnost da svoje poreske obaveze po tom osnovu praktično prepolove. I to ako odluče da dug – umesto u državni budžet – uplate u neki od postojećih alternativnih investicionih fondova u Srbiji. Primera radi, ako bogati građanin treba da plati milion evra poreza, po ovom zakonu čak 500.000 može da preusmeri u fond, umesto da napuni državu kasu. Promena zakona „otežava“ poresku olakšicu za građane koji prihoduju najviše Ekonomija 22. okt 2024 3 Ekonomija 22. okt 2024 3 I to nije sve. Zakon je ostavio prostor i za zloupotrebe. Bogati poreski obveznik svoj poreski dug može da preusmeri u fond u decembru, a zatim tu istu sumu podigne sa računa fonda u januaru sledeće godine. Na taj način, on je formalno poštovao zakon o porezu na dohodak, ali je sačuvao najveći deo novca. Upravo ova zakonska izmena omogućila je alternativnim investicionim fondovima u Srbiji da privuku nove klijente željne smanjenja poreskih obaveza. Tokom tromesečnog istraživanja BIRN je analizirao rad ovih fondova. Jedan od njih je i Vista Rica, u prevodu sa španskog “bogat pogled“, trenutno jedino društvo za upravljanje otvorenim alternativnim investicionim fondovima, a koje nije nastalo u okviru postojećih registrovanih banaka u Srbiji. „Vlasnici društva Vista Rica su uticajni članovi vladajuće Srpske napredne stranke. U Vista Rica polovinu vlasništva drži Tatjana Vukić , članica predsedništva SNS-a i upraviteljka SNS-ove Fondacije „Za srpski narod i državu“ čiji je idejni tvorac predsednik Srbije Aleksandar Vučić. Tačno 25 odsto Vista Rica-e drži poznati advokat Vojislav Nedić, član predsedništva SNS-a i otac Novaka Nedića , dugogodišnjeg generalnog sekretara Vlade Srbije poznatog po vezama sa kriminalnim grupama, pre svega sa huliganskom grupom koju je predvodio Veljko Belivuk, čijim članovima se trenutno sudi za ubistva, trgovinu narkoticima i pranje novca“, navodi BIRN. Osim Tatjane Vukić i Nedića starijeg, 25 odsto drži 44-godišnji Srđan Davidović, hemijski inženjer koji trenutno radi u švajcarskoj osiguravajućog kompaniji Swiss Re, a koji je malo poznat široj javnosti. SSP: „Omiljena konsultantkinja braće Vučić“, otac Novaka Nedića i Irena Vujović u poslovnom poduhvatu Vesti 26. okt 2024 33 Vesti 26. okt 2024 33 Osnivački kapital društva je 300.000 evra, a pod njenim upravljanjem su trenutno dva fonda – Vista Rica Invest i Vista Rica Corporate. Sporna odredba Zakona o porezu na dohodak, stupila je na snagu u januaru 2023. godine, a Vista Rica Invest je dozvolu za osnivanje od Komisije za hartije od vrednosti dobila u decembru 2023, pred sam kraj te iste poslovne godine. Finansijski izveštaji, koje je BIRN analizirao zajedno sa finansijskim stručnjacima, ukazuje da se vrednost fonda „Vista Rica Invest“ već u januaru, za samo mesec dana od osnivanja, smanjila za milion evra, a da je u prvih šest meseci izvučeno čak 3,77 miliona – gotovo polovina vrednosti fonda – što upućuje na sumnju da je fond korišćen za izbegavanja plaćanja poreza – sve po spornom zakonu. Podaci iz mesečnih izveštaja dva preostala alternativna investiciona fonda, koji su pod okriljem banke Intese i Rajfajzen banke – takođe prikazuju odliv novca u prvom mesecu nakon nove godine. U Vista Rica za BIRN kažu da je formiranje fonda bio prirodan nastavak ličnog razvoja vlasnika fonda, ali i finansijskog sistema u Srbiji. Navode da Vukić i Davidović imaju “impozantne biografije”, dok Vojislav Nedić ovom partnerstvu, kako kažu, doprinosi “visokim stepenom kvaliteta u pogledu pravnog i regulatornog aspekta poslovanja fonda”. Njihove biografije su, kako kažu, razlog i zbog čega su skupili višemilionski vrednu imovinu za kratko vreme. Kada je reč o tome da su neki ulagači povukli značajna sredstva odmah na početku 2024. godine, u Vista Rica ističu da je to standardno i za njihovu konkurenciju, kao i da “razlozi povlačenja sredstava nisu u domenu i nadležnosti Fonda i Društva”. “Ono što mi možemo istaći je da ni u jednom trenutku stabilnost i poslovanje Fonda nisu bili ugroženi, niti su zakonski okviri poslovanja i usklađenost s regulativom bili narušeni”, navode u pisanoj izjavi za BIRN. Dejan Šoškić , bivši guverner Narodne banke Srbije i stručnjak za investicione fondove, kaže za BIRN da je izuzeće od plaćanja poreza na dohodak kroz ulaganje u alternativne investicione fondove „potpuno neopravdano i predstavlja flagrantno kršenje ravnopravnosti građana pred poreskim sistemom“, jer ulaganja u te fondove „ni na koji način nisu od neke posebne društvene koristi u odnosu na ulaganja u druge finansijske instrumente“. „I sam Zakon o AIF kao i poreski stimulans iz 2022, po mom mišljenju, predstavljaju još jedan u nizu zakonskih i podzakonskih akata koji se donose poslednjih godina bez javne i skupštinske debate i sa očigledno visokim nivoom nestručnosti predlagača, moguće štetnosti za društvene interese i sa otvaranjem ozbiljnih mogućnosti zloupotreba u praksi“, ističe Šoškić. Detalje o nastanku fonda, količini povučenog novca, vlasnicima, ali i članovima vlade koji su ulagači u fond, pročitajte u tekstu koji je u celosti dostupan na sajtu portala BIRN . Postojeći alternativni investicioni fondovi u Srbiji U Srbiji postoji osam alternativnih investicionih fondova – četiri otvorena i četiri zatvorena. Dva otvorena fonda su povezana sa bankama – Intesa Invest Alternative i Raiffeisen Alternative, dok su druga dva deo Vista Rica društva za upravljanje – Vista Rica Invest i Vista Rica Corporate. Otvoreni AIF-a su primamljivi ulagačima jer obezbeđuju veću transparentnost i zaštitu investitora, zato što su u mogućnosti da u svakom trenutku zahtevaju od fonda otkup njihovih jedinica. Ova karakteristika pogoduje i bogatim ulagačima koji bi eventualno koristili AIF za izbegavanje plaćanja poreza na dohodak, pojašnjava BIRN. Ostala četiri zatvorena alternativna investiciona fonda su TS Ventures Fond, FQV I doo Novi Sad, Omorika Ventures Fond i Q Invest. U ovim fondovima vlasnici investicionih jedinica ne mogu proizvoljno zahtevati otkup tih akcija od fonda.",BIRN: Srbija u službi bogatih – SNS fond i pomoć privilegovanima da izbegnu plaćanje poreza,2024-10-31
" Građani u Novom Sadu pale sveće za nastradale u nesreći na Železničkoj stanici u tom gradu, gde je, usled urušavanja nadstrešnice, prema poslednjim zvaničnim informacijana nastradalo 13 ljudi, među kojima i jedno dete. Građani su spontano počeli da pale sveće za trinaest osoba stradalih u urušavanju nadstrešnice Železničke stanice u Novom Sadu. Ministar unutrašnjih poslova Ivica Dačić naveo je da je akcija spasavanja još u toku. Među nastradalima je, kako je saopštio ministar policije, i šestogodišnje dete.      Ispod ruševina je bila i devojka, koja je izvučena posle više od četiri sata. Nešto iza 16.30 izvučena je još jedna osoba. Povređeni u KC Vojvodine su životno ugroženi. Dve žene sa ekstezivno teškim povredama sa upitnim ishodom i dalje su na operaciji. U operacijama učestvuje čitav tim KC Vojvodine. Identitet povređenih još uvek nije utvrđen, izjavio je upravnik Urgentnog centra profesor dr Nikolić. Do nesreće je došlo nešto pre 12 sati. Gradonačelnik Novog Sada Milan Đurić izjavio je da je više od 30 ljudi povređeno. Inače, ispod nadstrešnice nalazile su se klupe i veliki broj građana je bio na njima u trenutku pada. Dan žalosti proglašen je u subotu u celoj Srbiji, a tri dana u Novom Sadu. Opširnije o nesreći čitajte u našem BLOGU.",(FOTO) Građani u Novom Sadu pale sveće žrtvama nesreće na Železničkoj stanici,2024-11-01
" Važno je čitati šta piše u izveštaju Evropske komisije o Srbiji, ali je možda još važnije čitati šta piše između redova, izjavio je FoNetu predsednik Foruma za međunarodne odnose Evropskog pokreta u Srbiji Duško Lopandić, koji smatra da su predstavnici Zapada ""presrećni"" što Aleksandar Vučić nije prisustvovao samitu BRIKS u Kazanju. Lopandić je u serijalu Agreman o spoljnoj politici Srbije, ukazao da su ocene u izveštajima Evropske komisije diplomatski formulisane, ali da je suština da se za Srbiju uvek ponavljaju ključne preporuke. Mi smo, u suštini, blokirani. Od 2021. godine nemamo de fakto pregovore i pristupanje EU, a malo šta je urađeno. Otvorena su 22 poglavlja, a evo tri godine ništa, nijedan klaster, rekao je on i ocenio da će biti interesantno videti kako ćemo se pomerati. Prema rečima Lopandića, ocene Evropske komisije za Srbiju su uglavnom oko „trojke“, što znači da nema pomeranja, niti reformi. On misli da je vlast u Srbiji dobro odigrala igru između Zapada i Istoka i dodaje da su predstavnici EU izgleda presrećni što Vučić nije otišao u Kazanj. Delimično sam saglasan da pohvale predsednice Evropske komisije Ursule fon der Lajen Srbiji proizlaze iz geopolitičkog pristupa i mislim da je proširenje EU sada mnogo više geopolitička tema, nego što je ranije bila kada su reforme bila glavno pitanje, naglasio je Lopandić. Prema Lopandićevom tumačenju, glavni cilj poseta Fon der Lajen Srbiji i ostatku regiona bila je promocija Plana rasta za Zapadni Balkan i početak njegove realizacije posle usvojenih reformskih agendi. Vlada Srbije je usvojila svoju reformsku agendu, ali taj dokument nije dovoljno ambiciozan sa reformama koje treba ispuniti do 2027. godine, predočio je on, podsećajući da Srbija može da računa na 1,6 milijardi evra evropskog novca. Mislim da su pohvale i komplimenti deo diplomatije. Prosto, ona je hvalila svakog domaćina gde je bila, konstatovao je Lopandić. Bojana Selaković: Evropska komisija ocenila odnose Srbije sa Rusijom i Kinom kao problematične Vesti 30. okt 2024 6 Vesti 30. okt 2024 6 Vulin: Samit BRIKS probudio nadu, tamo su se okupili predstavnici slobodnih zemalja Vesti 28. okt 2024 24 Vesti 28. okt 2024 24 Na pitanje o negativnim reakcijama vlasti u Beogradu na imenovanje evroposlanika iz Hrvatske Tonina Picule za izvestioca Evropskog parlamenta za Srbiju, on je odgovorio da je najvažnija činjenica da Picula dolazi iz redova socijaldemokrata, a ne iz iste partijske porodice kojoj pripada i Srpska napredna stranka. Zato će on biti oštriji u kritici. Mislim, inače, da nije najpovoljnije rešenje da se iz susedne zemlje određaje izvestilac. Videćemo kako se to pokazati u praksi, zaključio je Lopandić.",Lopandić: Predstavnici Zapada „presrećni“ što Aleksandar Vučić nije prisustvovao samitu BRIKS-a,2024-10-31
" Predsednik Opštinskog odbora Stranke slobode i pravde Barajevo Srđan Dragović izjavio je da su sve veći problemi s polascima na autobuskoj liniji 534, kao i da to traje nedelju dana. U saopštenju SSP navodi se da je „vreme čekanja po više od 90 minuta između polazaka i da stanovnici Stare Lipovice i Trebeža zbog toga kasne na posao i u školu“. „Umesto da se ovakvom prevozniku onemogući da dobija ugovore zbog loše organizacije, on se još i nagrađuje boljim uslovima“, rekao je Dragović u saopštenju. Kazao je da „Srpska napredna stranka nije sposobna da rešava probleme stanovnika Barajeva jer ni ne žele zbog koruptivnih poslova“. Pročitajte još Novi kružni tok u Košutnjaku stvara glavobolje vozačima zglobnih autobusa Vesti 31. okt 2024 84 Vesti 31. okt 2024 84","SSP Barajevo: Na liniji 534 nisu redovni polasci, građani čekaju autobus i po 90 minuta",2024-10-31
"TV Nova U Srbiji će sutra biti Dan žalosti povodom smrti i stradanja građana zbog urušavanja konstrukcije Železničke stanice u Novom Sadu. U skladu s ovom odlukom, televizija Nova izmeniće svoju programsku šemu i prilagoditi je već od večeras. Muzičko takmičenje IDJShow neće biti emitovano večeras, dok sutra neće biti emitovana emisija „24 minuta sa Zoranom Kesićem“, a novi termini emitovanja tih emisija biće naknadno objavljeni. Reprize ostalih zabavnih emisija, koje bi po redovnom rasporedu bile emitovane u subotu, takođe neće biti u programu, saopštila je TV Nova. Teme u današnjem izdanju emisije „Među nama“, kao i u jutarnjem programu „Pokreni se“, u potpunosti će biti prilagođene ovom tragičnom dešavanju. TV Nova izražava najdublje saučešće porodicama stradalih. O najnovijim vestima o tragediji u Novom Sadu možete se informisati na Nova.rs i u informativnom programu TV Nova, koja se u Srbiji može pratiti uz SBB na EON i D3 platformama, kao i putem satelitske televizije EON SAT bilo gde u Srbiji.",Dan žalosti: TV Nova menja programsku šemu zbog tragedije u Novom Sadu,2024-11-01
" Izvođač radova na rekonstrukciji železničke stanice u Novom Sadu, čiji se deo danas obrušio zbog čega je stradala najmanje jedna osoba dok je više građana povređeno, bio je kineski konzorcijum CRIC&CCCC („China Railway International Co.Ltd“ i „China Communications Construction Company Ltd“). Preduzeće ""Infrastruktura železnice Srbije"" dva sata nakon nesreće je saopštilo da nadstrešnica koja je pala nije bila predmet rekonstrukcije, već da je u okviru rekonstrukcije rađena ""unutrašnjost stanice, krov i fasada iznad i ispod nadstrešnice"". Rekostrukcija Železničke stanice u Novom Sadu odvijala se u dve faze. Sudeći prema saopštenju preduzeća „Infrastrukture železnice Srbije“ ni u jednoj fazi predmet rekonstrukcije nije bila nadstrešnica koja se danas obrušila na građane, ali se radilo na krovu, kao i fasadi iznad i ispod nadstrešnice. „Nadstrešnica koja je pala na ulasku u stanicu Novi Sad nije bila predmet rekonstrukcije u okviru radova na obnovi stanične zgrade kao deo projekta izgradnje brze pruge Novi Sad- Subotica. U okviru rekonstrukcije rađena je unutrašnjost stanice, krov i fasada iznad i ispod nadstrešnice“, navela je Infrastruktura železnice Srbije . Završena akcija spasavanja: 14 stradalih i troje teško povređenih u urušavanju nadstrešnice na Železničkoj stanici Vesti 23:31 602 Vesti 23:31 602 Kineski konzorcijum o Železničkoj u Novom Sadu: Nadstrešnica nije bila predmet rekonstrukcije Ekonomija 21:07 43 Ekonomija 21:07 43 Podsetimo, rekonstrukcija Železničke stanice u Novom Sadu počela još u oktobru 2021. godine, pa je stanica prvi put svečano otvorena u jeku predizborne kampanje u martu 2022. godine, pisao je Danas . Ubrzo je ponovo zatvorena zbog radova. Rekonstruisana zgrada železničke stanice otvorena je 5. jula ove godine, svečano, u Novom Sadu – drugi put. Ministar građevinarstva, saobraćaja i infrastrukture Goran Vesić tada je istakao da je železnička stanica Novi Sad rekonstruisana u dve faze. „Uz uslove Zavoda za zaštitu spomenika sačuvan je izgled stanice kakav je imala ranije, po čemu je i poznata“, izjavio je tada Vesić. Železnička stanica u Novom Sadu izgrađena 1964. godine po projektu arhitekte Imrea Farkaša. O izvođaču radova Projekat rekonstrukcije Železničke stanice Beograd uradio je Saobraćajni institut CIP. Izvođač radova bio je kineski konzorcijum CRIC&CCCC („China Railway International Co.Ltd“ i „China Communications Construction Company Ltd“). Ovaj konzorcijum firmi China Railway International Company (CRIC) i China Communications Construction Company (CCCC) bio je generalni izvođač radova za inženjering, nabavku i izgradnju (EPC) na deonici pruge Beograd – Stara Pazova, odgovoran za projektovanje i izgradnju pruge Beograd – Stara Pazova. Kako je sam konzorcijum objavio u Večernjim novostima početkom 2023. godine, kineski izvođač radova odgovoran je i za izgradnju projekta pruge Novi Sad – Subotica – državna granica. Rekonstrukcija u dve faze Portal eKapija je u julu ove godine podsetio da je uoči puštanja u saobraćaj brze pruge od Beograda do Novog Sada, stanična zgrada železničke stanice u Novom Sadu delimično preuređena, kada je ugrađen lift koji spaja hol i perone stanice, a urađeni su i sadržaji za decu, čekaonica na prvom spratu, fasada prema peronima i prostor ispred stanične zgrade. Miran Pogačar: Građani su slali upit i govorili da je zgrada napukla, da ima oštećenja Vesti 01. nov 2024 41 Vesti 01. nov 2024 41 Ipak to je, ispostaviće se, navodi ovaj portal, bila samo prva faza sređivanja ove stanične zgrade, čiji je centralni hol sa šalter salom u međuvremenu u potpunosti zatvoren za putnike, a oni su preusmereni u manji, bočni hol stanice gde su otvoreni privremeni šalteri i koridor za protok putnika u dolasku i odlasku. U centralni hol uselili su se majstori kada su krenuli i znatno ozbiljniji građevinski radovi u staničnoj zgradi, u odnosu na prvu fazu radova. „Kako su proletos precizirali iz Infrastrukture železnice Srbije, ovi radovi obuhvatali su završetak zamene mermernih površina na kompletnoj staničnoj zgradi, završetak izolatorskih radova na ploči stanične zgrade, kao i završetak svih kolosečnih kapaciteta u stanici Novi Sad. Radovima druge faze rekonstrukcije obuhvaćena je i zamena kompletne stolarije u staničnoj zgradi, kao i uređenje šalterskih prostorija. U staničnom vestibilu izgrađena je i galerija. Rekonstrukcijom stanice Novi Sad bili su obuhvaćeni i radovi u tehničkim prostorijama – Centru za daljinsko upravljanje, Telekomandi, prostorijama otpravnika vozova, relejnim i TK prostorijama, kao i u drugim tehničkim prostorijama“, objavila je tada eKapija.",Ko je radio rekonstrukciju zgrade Železničke stanice u Novom Sadu,2024-11-01
"Članovi četiri reprezentativnih sindikata organizovaće u petak, 1. novembra protest ispred Skupštine Srbije sa početkom u 12 časova. Ono što su im ponudili na poslednjem sastanku, ističu nije ponuda već poruka da Vlada odustaje od Protokola koji je potpisan sa prosvetnim radnicima prošle godine. ""Postoji velika opstrukcija, pritisak na zaposlene da ne izađu na protest i ne vrše obustavu rada"", ističu. Predsednik Unije sindikata prosvetnih radnika Srbije Dobrivoje Marjanović rekao je na konferenciji za novinare podseća da je pre više od godinu dana potopusni Protokol, a pre dva dana po ko zna koji put održan sastanak sa premijerom i ministrima prosvete i finansija. Podsetimo, Vlada Srbije ponudila je 29. oktobra na sastanku sa prosvetnim sindikatima, povećanje plata za 11 odsto za sve zaposlene u obrazovanju, od 1. januara naredne godine. Ranija ponuda aktuelne Vlade bila je da nastavnom osoblju zarade budu povećane za 12 odsto, a ostalima koji rade u prosveti za osam procenata. Na sastanku je sindikatima ponuđena i jednokratna isplata od 15.000 dinara do 9. januara, Kako je istakao Marjanović, ne želimo da pregovamo o onome što smo dogovorili, a Vlada Srbije je iznela stav da će odustati od Protokola. „Rekli su da ne mogu da ispune, da nemaju sredstava i da je ponuda 11 odsto za sve u obrazovanju“, kaže Marjanović. Prosvetni sindikati: Stupamo u štrajk 1. novembra Vesti 21. okt 2024 44 Vesti 21. okt 2024 44 Kad nema nastave, a kad su skraćeni časovi: Kako će izgledati štrajk u školama tokom novembra? Vesti 22. okt 2024 55 Vesti 22. okt 2024 55 Ta ponuda, kako je ocenio, više liči na pijacu nego razgovor ljudi koji su ozbiljni. „To nije ponuda, bolje da su saopštenje nazvali – odustajemo od Protokola koji smo potpisali sa prosvetnim radnicima i koji je obavezujući“, istakao je. Marjanović je rekao i da su juče saznali da se razmatra i da se javna rasprava o Krivičnom zakoniku kojim se uvodi krivično delo za napad na prosvetne radnike, produži do kraja godine. „Jasno su rekli da će ovaj zakon biti usvojen do kraja godine. Ponovo smo dobili poruku da se rokovi pomeraju“, naveo je on. Marjanović je kazao i da se vrše Izuzetni pritisci na zaposlene da ne dolaze sutra, uskraćuje se prevoz do Beograda, a direktori su počeli da prave spiskove. „Pravna služba je reagovala i poslali smo dopis nadležnima“, kazao je Marjanović. Ponovio je da prosvetari insistiraju na obavezujućem Protokolu. „Sutra ćemo biti pred vladom bez obzira na sve pritiske“, rekao je ne isključujući mogućnost dalje radikalizacije štrajka. Predstavnik Sindikata radnika u prosveti Srbije Danilo Gligorić rekao je da para ima, ali da nema za prosvetne radnike. Od ponedeljka, 4. novembra se, kako najavljuje, kreće u zakonski štrajk skraćenjem nastave na 30 minuta, a prve školske uprave biće Beograd i Požarevac. Dalje će se, kako je kazao, štrajk na nedeljnom nivou odvijati u po dve školske uprave. Kako su precizirali, nakon Beograda i Požarevca, u drugoj nedelji časovi će biti skraćeni u školskim upravama u Vojvodini i Valjevu, potom u centralnoj Srbiji, i na kraju u južnoj. O svim koracima obaveštavaće javnost svake nedelje. Sindikati su pozvali celokupnu javnost da ih podrže. „Ovo je odbrana sistema obrazovanja. Ne smemo da dozvolimo da zaposleni u prosveti imaju najmanje plate u regionu“, rekla je predsednica Sindikata obrazovanja Srbije Valentina Ilić. U 11.30 je okupljanje, u 12 početak protesta.","Prosvetni radnici u petak obustavljaju rad, opstrukcija i pritisci na zaposlene",2024-10-31
" Gradska uprava grada Zaječara raspisala je javnu nabavku za izradu projektno-tehničke dokumentacije za rekonstrukciju i dogradnju objekata Srednjoškolskog centra u Zaječaru koji se nalaze u gradskom jezgru, u Ulici kneginje Ljubice 3-5. Procenjena vrednost tendera je 24 miliona dinara bez PDV-a. Ponude se mogu podneti do 25. novembra. Više detalja o njenoj prodaji pogledajte na portalu eKapija .",Tender za rekonstrukciju i dogradnju objekata Srednjoškolskog centra u Zaječaru,2024-10-31
"Johannes EISELE / AFP Na današnjoj sednici Saveta bezbednosti Ujedinjenih nacija (UN) danas je jednoglasno prihvaćena rezolucija kojom se produžava mandat EUFOR-a u Bosni i Hercegovini za još godinu dana. Potom je u raspravi Saveta bezbednosti o stanju u BiH američki predstavnik u UN pružio snažnu podršku teritorijalnom integritetu BiH, ističući da će biti onemogućeno delovanje protiv Dejtonskog sporazuma. „Uzbunila nas je nedavna retorika koja podriva teritorijalni integritet BiH, moramo da nastavimo da šitimo institucije BiH od onih koji žele da ih oslabe secesijom“, istakao je on, preneli su sarajevski mediji. Dodao je da SAD pružaju snažnu podrška aktivnostima Kancelarije visokog predstavnika (OHR) i visokom predstavniku Kristijanu Šmitu. Ambasadorka Velike Britanije u UN-u Barbara Vudfvard je rekla da je zabrinjava secesionistička retorika iz Republike Srpske (RS) čiji je cilj, kako je ocenila, ugrožavanje jedinstvene države BiH. Šef Delegacije EU u BiH uručio Izveštaj Evropske komisije predsedavajućoj Saveta ministara Region 30. okt 2024 0 Region 30. okt 2024 0 SB UN o dijalogu Beograda i Prištine, Banjskoj, potezima kosovskih vlasti, mandatu UNMIK Vesti 30. okt 2024 0 Vesti 30. okt 2024 0 Osvrnula se i na usvajanje deklaracije „Sverpskog sabora“ juna u Beogradu, navodeći da elementi te deklaracije nisu u skladu s Dejtonskim sporazumom. Predstavnik Kine u Savetu bezbednosti je kritikovao visokog predstavnika Kristijanu Šmitu, pozvavši međunarodnu zajednicu da se pozabavi BiH i da se poštuje tri etničke zajednice da bi se odluke donosile u interesu svih. „I dalje zabrinuti zbog kontroverzi upotrebe bonskih ovlašćenja. Šmit često koristi bonska ovlašćenja i time dovodi do većih podela… Upliće se u rad BiH“, kazao je on. Ruski ambasador u UN-u Vasilij Nebenzja takođe je kritikovao delovanje Šmita u BiH, ali je pozdravio produženje misije EUFOR-a. „Direktna pretnja je stanje koje su formirale zapadne sile u vezi s Dejtonskim sporazumom što bi moglo dovesti do eskalacije i ugroziti krhki mir“, izjavio je Nebenzja. On je kritikovao aktivnosti Nemačke za usvajanje Rezolucije UN o genocidu u Srebrenici. Nebenzja je naglasio i da RS nije remetilački faktor i da ne postoje pretnje tog entiteta po suverenitet BiH",Savet bezbednosti UN produžio mandat EUFOR-a u BiH za još godinu dana,2024-11-01
"Serbian Interior Ministry/Handout via REUTERS Građevinski inženjer Danijel Dašić izjavio je da je građevinska dozvola za taj projekat nestala iz Centralne evidencije objedinjene procedure (CEOP) na portalu Agencije za privredne registre (APR).  je dodatnom proverom, međutim, utvrdio da za obnovu stanice u Novom Sadu ne postoji posebna građevinska dozvola, već da su ti radovi obuhvaćeni rekonstrukcijom pruge od Beograda do Subotice. Dašić je u Novom danu  izjavio da postoji ogroman broj fotografija i videozapisa koji dokazuju da je nadstrešnica na ulazu u Železničku stanicu Novi Sad koja se juče obrušila i pritom usmrtila 14 osoba, bila predmet radova na rekonstrukciji tog objekta. To, prema njegovim rečima, stoji i u samoj građevinskoj dozvoli koja je, kako je rekao, nestala negde iz CEOP-a. „Neka odgovorni kažu javno ko je dozvolio da se nadstrešnica dodatno optereti“: Bivši nadzornik na rekonstrukciji Železničke stanice za  Vesti 10:28 104 Vesti 10:28 104 VJT u Novom Sadu: Identifikovane sve žrtve, naloženo i saslušanje Vesića Vesti 11:11 44 Vesti 11:11 44 „Ako pokušate da nađete građevinsku dozvolu za železničku stanicu Novi Sad, ona nije mogla da se nađe noćas, zato što su pojedini vredni ljudi otišli i skinuli“, rekao je Đajić. Naglasio je da je građevinska dozvola javni dokument i da bi svi građani trebalo da mogu da joj pristupe. „Vi morate kao građani Srbije da imate pristup tom dokumentu gde se nalaze svi elementi izdatih lokacijskih uslova, građevinskih dozvola, upotrebnih dozvola sa svom pratećom dokumentacijom za sve objekte u ovoj zemlji. To je zakonska obaveza koju je naša vlada preuzela pre desetak, petnaest godina. Ne znam ko se seća, ministarka Zorana Mihajlović se izuzetno hvalila tim registrom kako je to napredak u transparentnosti“, podsetio je. Iako bi, putem CEOP-a, svi građana mogli da izvrše uvid u građevinsku dozvolu, ne može baš svako da je ukloni iz registra. „To je sada ono pitanje od milion dolara koje ovde stoji, ko to radi i kako. Jer sada se desio trenutak kada su pojedini ljudi koji se bave tim istraživačkim novinarstvom, skinuli deo građevinske dozvole. I jedan deo građevinske dozvole bukvalno piše tehnička dokumentacija rekonstrukcija nadstrešnica“, ukazao je Đajić. Posebna dozvola ne postoji, radovi na stanici obuhvaćeni izgradnjom pruge Zgrada železničke stanice u Novom Sadu nalazi se na katastarskoj parceli 10608 , u Katastarskoj opštini Novi Sad I . Kada pristupite CEOP-u i izaberete opciju „napredna pretraga“ koja vam omogućava da pretražujete podatke po broju parcele i katastarskoj opštini, i uneste pomenute podatke za Železničku stanicu u Novom Sadu, ne pojavljuje se nikakva dokumentacija vezana za rekonstrukciju zgrade. Za datu katastarsku parcelu može se naći dokumentacija za neke druge projekte, poput npr. lokacijskih uslova za rekonstrukciju i adaptaciju sistema za signalnu sigurnost, veze i telekomunikacije sa osnivanjem Jedinstvenog dispečerskog centra za upravljanje saobraćajem vozova u Republici Srbiji.  je naknadnom proverom, međutim, utvrdio da za rekonstrukciju železničke stanice u Novom Sadu posebna građevinska dozvola zapravo ni ne postoji, već da su ti radovi obuhvaćeni rekonstrukcijom i izgradnjom brze pruge od Beograda do Subotice. Rešenjem o građevinskoj dozvoli za brzu prugu, koje je Ministarstvo građevinarstva, saobraćaja i infrastrukture izdalo 26. oktobra 2021. godine, obuhvaćeni su i radovi na svim stanicama na trasi pruge, uključujući i stanicu Novi Sad. U pomenutoj građevinskoj dozvoli se, međutim, ne navode detalji o radovima na objektu stanice, pa samim tim ni o nadstrešnici koja se juče obrušila. Ovaj dokument na CEOP-u možete naći tako što ćete u polje za pretragu uneti broj predmeta ROP-MSGI-27315-CPI-2/2021 . Podsetimo, danas je u Novom Sadu počela trodnevna žalost zbog nesreće u kojoj je četrnaest osoba poginulo , a troje teško povređeno kada se na njih obrušila betonska nadstrešnica Železničke stanice u Novom Sadu. Sve vesti u vezi sa ovom nesrećom čitajte u našem Blogu uživo .",Gde se „sakrila“ građevinska dozvola za rekonstrukciju stanice u Novom Sadu na CEOP-u,2024-11-02
"seventyfourimages/Envato Noć veštica ili „Halloween“, kako ga Amerikanci zovu, proslavlja se svakog 31. oktobra, a ključni momenti uključuju maskiranje, sakupljanje slatkiša od vrata do vrata i dubljenje bundeva. Najmlađima je ovaj dan jedan od omiljenih jer se u vrtićima uglavnom organizuju maskenbali i razne aktivnosti u susret ovom danu, a ni roditeljima ne manjka euforije i zabave u „zastrašujućoj“ noći, jer su često pozvani na večernje događaje “pod maskama” koji su veoma zanimljiviog karaktera, prenosi Danas . Zabranjena Noć veštica u Šangaju, policija rasteruje veliki broj kostimiranih Svet 28. okt 2024 17 Svet 28. okt 2024 17 Poznati za Noć veštica: Hajdi Klum još jednom dokazala da je kraljica maskiranja Showbiz 01. nov 2023 0 Showbiz 01. nov 2023 0 Počevši od irske tradicije, Noć veštica je postala nacionalno priznat festival u Americi. Više od 150 miliona ljudi u planu SAD učestvuje na proslavama „Halloween“-a. Jedno od objašnjenja zbog čega se obeležava Noć veštica kaže da su još Kelti smatrali kako je 1. novembar zapravo početak nove kalendarske godine pa su proslavu noć ranije posvećivali bogu Sunca i gospodaru smrti. Verovali su takođe, kako u noći između 31. oktobra i 1. novembra mrtvi izlaze iz svojih grobova i obilaze mesta gde su živeli na ovom svetu, dok živi tada u strahu od njih prave buku kako bi ih oterali bojeći se susreta sa njima. Rimljani su takođe dali na značaju ovoj noći, a smatrali su je i zimskim mračnim periodom godine. Oni su u ovoj noći gasili vatre u ognjištima i verovali da mrtvi dolaze na ovaj svet pa su različito povrće, koje su prethodno izdubili, ostavljali na svojim kućnim vratima kako bi oterali umrle. Sada je to najčešće bundeva, što je veći deo sveta gde se obeležava ova noć prihvatio od Amerikanaca. Da li ste znali koja priča stoji iza običaja dubljenja bundeva? Običaj se zasniva na irskoj legendi o kovaču Džeku koji je bio poznat po svojoj domišljatosti. Međutim, bio je veoma škrt. Jedna od mnogobrojnih priča govori o tome kako je ovaj kovač uspeo da prevari đavola. Džek je ponudio dušu u zamenu za piće. Prema legendi, kada se đavo pretvorio u novčić, Džek ga je brzo stavio u džep pored krsta – zbog čega đavo nije mogao da se vrati u svoj oblik. Ovaj lukavi kovač pustio je đavola tek kada mu je ovaj obećao da neće tražiti njegovu dušu narednih deset godina, kaže priča. Nakon toga, predanje kaže da je Džek još jednom uspeo da nadmudri đavola i to zamolivši ga da ubere jabuku sa stabla. Na kori drveta je brzo nacrtao krst, te ga đavo opet nije mogao uhvatiti. Ipak, kako legenda govori, kada je Džek umro, zbog grešnog života nije bio primljen u Raj, ali ni u Pakao. Đavo ga je poslao nazad, poklonivši mu komad uglja. Prema predanju, ovaj kovač je u džepu imao repu koju je izdubio i stavio ugalj unutra. Od tada, on postaje lutalica koja, pokušavajući da nađe put do kuće, ide mračnim ulicama noseći repu u ruci i plašeći ljude oko sebe. Kako se legenda širila, a Noć veštica polako postajala sve učestaliji praznik u zemljama širom planete, tako se i priča menjala. Zbog toga, neki su dubili paradajz, neki krompir, da bi na kraju opštepriznati simbol postala – bundeva. Interesantne činjenice koje vezujemo za „zastrašujući “ praznik Noć veštica je ujedno i datum kojem se raduju trgovci koji zadovoljno trljaju ruke jer prodaju veliki broj maski i kostima, ali i ostale rekvizite potrebne za moderan način obeležavanja dinamičnog praznika. Tamo gde se Noć veštica obeležava, određene TV kuće čak prilagode svoj program ovom datumu, pa tako puštaju horor filmove da bi oni koji ga slave imali bolji ugođaj i naravno kako bi privukli publiku tog dana. Pored toga, mnogobrojne serije 13. epizodu posvećuju „zastrašujuće“ zabavnoj noći. Poreklo Noći veštica prvenstveno potiče iz Irske – Od keltskog festivala za mrtve zvane „Samhain“, navodi su Kongresne biblioteke. Kelti su verovali da su duhovi mrtvih na Zemlji gde se odmaraju pa su se ljudi oblačili u kostime i ostavljali „poklone“ na njihovim prednjim vratima kako bi umirili romantične duhove. Kao i kod mnogobrojnih tradicija, i ova se preselila u Sjedinjene Države. Noć veštica je nekada bila odlična prilika da se pronađe ljubav svog života. U nekim mestima, ljudi su slavili „Hallowen“ igranjem romantičnih igara za pričanje „Noć veštica: od paganskog rituala do noći za zabavu“. Kada je praznik prešao u Ameriku, mladi su nastavili tradiciju. Pun mesec je veoma redak u ovoj noći. Kako Vam zvuči zavijanje na mesec? Vukodlaci? Uprkos popularnom folkloru i zabavi, poslednji pun mesec na Noć veštica kog se sećamo bio je 2020. godine. Prethodni pun mesec kojeg se svi sećaju u Noći veštica, bio je 2001. godine, a pre toga davne 1955.",Zašto se proslavlja Noć veštica?,2024-10-31
" Međunarodna organizacija novinara označila je 2. novembar, Međunarodni dan borbe protiv nekažnjivosti zločina nad novinarima, kao posebno značajan, jer je poslednja godina najkrvavija u istoriji novinarstva, izjavio je danas izvršni direktor Asocijacije nezavisnih elektronskih medija (ANEM) Veran Matić. Matić je na konferenciji za novinare istakao da je samo u Gazi ubijeno 156 novinara , a ukoliko se na to posmatra iz ugla dešavanja u Srbiji, ta ubistva nikad neće biti rešena. Matić je podsetio na nerazjašnjena ubistva novinara Radislave Dade Vujasinović, Slavka Ćuruvije i Milana Pantića, konstatujući da Srbija ima sto odsto nerešenih ubistava novinara. Povezane vesti Osuđeni na po 28 godina zatvora zbog ubistva holandskog novinara: Reporteri bez granica pozdravili presudu Svet 12. jun 2024 3 Svet 12. jun 2024 3 Tužilaštvo o ubistvu novinara Milana Pantića nakon tvrdnji Živojina Rakočevića da je slučaj rešen Vesti 11. jun 2024 13 Vesti 11. jun 2024 13 On je ukazao da je od 1998. do 2005. godine na teritoriji Kosova bilo 20 ubistava, a odgovarano je samo za jedno ubistvo i to novinara Šabana Hotija pred Međunarodnim sudom u Hagu. Matić je ukazao da je veliki broj novinara nestao za vreme sukoba u bivšoj Jugoslaviji i da se o njima ništa ne zna. „To je nešto na šta novinarska udruženja i međunarodne organizacije godinama već upozoravaju, kao i da je apsolutno neophodno formirati međunarodno telo koje bi radilo na istraživanju nestalih naših kolega i onih koji su ubijeni na poslu“, istakao je Matić. Kada je reč o nekažnjivosti, posle dve osuđujuće prvostepene presude na sto godina zatvora za optužene u slučaju ubistva Slavka Ćuruvije, usledila je oslobađajuća presuda, podsetio je Matić. Istakao je da je neophodno nastaviti istrage svih ubistava kako bi se svi slučajevi rešili, a počinioci kaznili. Matić je naglasio da na tome mora da se insistira na svim nivoima. Advokat Nezavisnog društva novinara Vojvodine (NDNV) Veljko Milić rekao je da su u toku javne rasprave o Nacrtu zakona o izmenama i dopunama Krivičnog zakonika i novinarska i medijska udruženja predložila određene izmene kako bi se poboljšala krivično-pravna zaštita novinara. Prema njegovim rečima, Stalna radna grupa za bezbednost novinara postoji više od sedam godina i od tada su tema svakog sastanka analize pojedinačnih slučajeva napada na novinare i načini na koje može da poboljša položaj novinara. Advokatica Kruna Savović rekla je da je rađen i monitoring koji se zasniva na četiri ključne oblasti na kojima je neophodno inisistirati. „To je oblast koja se odnosi na slobodu izražavanja, druga oblast jeste implementacija propisa i izmene zakonodavstva, a poslednja oblast kojom se bavimo jesu takozvane ‘SLAPP tužbe’ po kojima je Srbija na visokom mestu“, rekla je Savović. Ona je kao problem istakla da nadležni apsolutno ignorišu prijave nasilja nad novinarima, a kao primer je navela prijavu novinara Vuka Cvijića koja se od juna ne „pomera sa mrtve tačke“. Savović smatra da upravo takva praksa obeshrabruje novinare da prijavljuju slučajeve, ali da tome doprinosi i to što Krivični zakonik ne prepoznaje sofisticirane oblike pretnji novinarima i medijskim radnicima.",Veran Matić: Ovo je najkrvavija godina u istoriji novinarstva,2024-11-01
"Tanjug/Mikhail Metzel, Sputnik, Kremlin Pool Photo via AP Predsednik Rusije Vladimir Putin izrazio je saučešće predsedniku Srbije Aleksandru Vučiću povodom nesreće koja se dogodila na Železničkoj stanici u Novom Sadu, u kojoj je poginulo 14 ljudi, a tri osobe su povređene. „Poštovani gospodine predsedničke, primite moje duboko saučešće zbog tragičnih događaja u Novom Sadu“, navodi se u poruci Putina i dodaje da „građani Rusije dele tugu bratskog srpskog naroda“. Putin je zamolio Vučića da prenese saučešće i podršku porodicama stradalih, kao i iskrene želje da se svi koji su povređeni što pre oporave, saopšteno je iz Kremlja. Sve o nesreći u Novom Sadu čitajte u našem BLOGU . Pročitajte još UŽIVO BLOG: Građani se okupljaju na mestu tragedije, troje povređenih i dalje u kritičnom stanju Vesti pre 12 min 136 Vesti pre 12 min 136 „Kada sam čula prasak, mislila sam da je bombardovanje“: Šta kažu Novosađani za  o nesreći Vesti 13:49 14 Vesti 13:49 14",Putin izrazio saučešće Vučiću: Građani Rusije dele tugu bratskog srpskog naroda,2024-11-02
" Premijer Hrvatske Andrej Plenković izrazio je saučešće predsedniku Vlade Srbije Milošu Vučeviću povodom tragedije u Novom Sadu, saopštila je hrvatska vlada. „S iskrenim žaljenjem pratimo strašne vesti iz Novog Sada, gde je usled urušavanja nadstrešnice železničke stanice živote izgubilo 14 ljudi, a nekoliko ih je teško povređeno“, piše u poruci hrvatskog premijera. U ime Vlade Hvatske i svoje lično, izražavam vama, Vladi Republike Srbije, porodicama smrtno stradalih i svima ostalima pogođenim ovom tragedijom najdublje saučešće i saosećanje, uz želju za što skoriji oporavak povređenih, navodi se u Plenkovićevoj izjavi. Dan ranije saučešće je izrazio i novi izvestilac Evropskog parlamenta za Srbiju Tonino Picula. Detalje iz Novog Sada pratite u našem BLOGU . Pročitajte još UŽIVO BLOG: Građani se okupljaju na mestu tragedije, troje povređenih i dalje u kritičnom stanju Vesti pre nekoliko minuta 138 Vesti pre nekoliko minuta 138",Plenković izrazio saučešće povodom tragedije u Novom Sadu,2024-11-02
" Direktorka Univerzitetskog kliničkog centra Vojvodine (UKCV) Vesna Turkulov izjavila je danas za RTS da je troje povređenih u jučerašnjoj nesreći u Novom Sadu u veoma teškom stanju i da su životno ugroženi, kao i da nisu tačne informacije da su u UKCV preminule dve devojčice. „ Povređeni na Železničkoj stanici su operativno zbrinuti, još neka dopunska dijagnostika je u toku, ali sve troje su u veoma teškom stanju“, rekla je dr Turkulov . Dodala je da je jako teško davati prognoze jer se radi o veoma teškim telesnim povredama opasnim po život. Povodom informacija da su dve devojčice preminule u Univerzitetskom kliničkom centru Vojvodine, dr Turkulov je rekla da to nije tačno. „To nije tačno. Primljene su tri osobe, svi su nažalost veoma mladi, uzrasta od 18 do 24 godine. Jedna osoba muškog pola i dve ženskog i svi su živi“, rekla je lekarka. Dodala je da je krvi za sada ima dovoljno, jer je oko 400 građana juče doniralo krv, ali da se mnogo i troši jer su takve promene u stanju povređenih. Više o nesreći u Novom Sadu čitajte u našem BLOGU . Povezane vesti „Neka odgovorni kažu javno ko je dozvolio da se nadstrešnica dodatno optereti“: Bivši nadzornik na rekonstrukciji Železničke stanice za  Vesti 10:28 104 Vesti 10:28 104 Plenković izrazio saučešće povodom tragedije u Novom Sadu Region 11:58 23 Region 11:58 23","Dr Turkulov: Netačno da su dve devojčice preminule u UKCV, troje mladih i dalje u teškom stanju",2024-11-02
"Beoinfo Potpredsednica beogradskog odbora SSP Ana Gođevac kazala je da u beogradskom javnom prevozu zbog nestručnosti i eneormne korupcije vlada potpuni haos. „Beograđani izgube najmanje po dva sata vremena dnevno u lošem gradskom prevozu, plus sve to košta papreno, jer je Šapićeva SNS vlast dovela sistem do potpunog raspada“, ocenila je Gođevac. Povezane vesti Beograd u pokretu: Gradske vlasti da pokrenu inicijativu za uvođenje rečnog javnog prevoza Vesti 17. okt 2024 5 Vesti 17. okt 2024 5 Sindikati GSP-a: Javni prevoz u Beogradu nepouzdan kao nikada do sada Vesti 14. okt 2024 39 Vesti 14. okt 2024 39 Dodala je da „dok građani besciljno čekaju na stanicama, naprednjačka vlast plaća rekordne iznose privatnim prevoznicima, od kojih su neki povezani sa Zvonkom Veselinovićem i Strelom iz Uba“. „Situacija se dodatno pogoršava, jer softver za obračun rada autoprevoznika još ne funkcioniše. Plaćanja se vrše prema planu, bez obzira na stvarnu realizaciju vožnji. Oprema i softver, plaćeni 14 miliona evra, kupljeni su pod velom tajne i što je najgore, ne rade“, navela je Gođevac. Ukazala je i da „s obzirom na to da su dispečeri odavno ukinuti, ne postoji prava evidencija o broju vozila u saobraćaju, niti se vodi tačan pregled vožnji i autobusa na ulicama, što je jasno svakome ko koristi gradski prevoz“. „Građani Beograda zaslužuju transparentan i efikasan javni prevoz, a ne ovaj haos koji nam je SNS nametnuo“, ocenila je Gođevac.",Gođevac: U beogradskom javnom prevozu zbog enormne korupcije – potpuni haos,2024-11-01
"/ Srđan Milivojević Stari savski most u Beogradu od noćas od 24 sata formalno je zatvoren za saobraćaj, saopštio je Sekretarijat za saobraćaj i pozvao Beograđane da ne koriste most. U saopštenju se navodi da je Sekretarijat 29. oktobra, u skladu za zahtevom Direkcije za građevinsko zemljište i izgradnju Beograda, doneo Rešenje kojim je izdao saglasnost na predloženi privremeni režim saobraćaja, u kojoj je naznačeno da od subote, 2. novembra počinju pripremni radovi na demontaži Starog savskog mosta. Uvidom na terenu 1. novembra utvrđeno je da nisu postavljene adekvatne fizičke zapreke za obustavu saobraćaja na Starom savskom mostu, što je bila obaveza Direkcije, čime je praktično ugrožena bezbednost svih onih koji sada koriste mosta za kretanje, navedeno je u saopštenju. Pročitajte još Miketić: Mehanizacija krenula na Stari savski most, sprečili smo to Vesti 07:57 58 Vesti 07:57 58 Iz Sekretarijata za saobraćaj apeluju da Direkcija uradi svoj zakonski deo posla da se ne bi dogodila nesreća na mostu koji je od noćas od 24 časa formalno zatvoren za saobraćaj. Sekretarijat zbog toga obaveštava sve Beograđane da je korišćenje Starog savskog mosta na sopstvenu odgovornost i poziva ih da ga ne koriste, već da poštuju adekvatnu saobraćajnu signalizaciju koja će ih uputiti na druge bezbedne pravce kretanja",Sekretarijat pozvao da se ne koristi Stari savski most: Od noćas formalno zatvoren za saobraćaj,2024-11-02
"Amir Hamzagić/Nova.rs Ministarka za brigu o porodici i demografiju Milica Đurđević Stamenkovski izjavila je danas da je kritika Brisela na nacrt zakona o proglašenju Kosova i Metohije za područje posebne socijalne zaštite krajnje nedobronamerna i potire najbliže partnerske odnose koje Srbija želi da ima sa institucijama Evropske unije (EU). „Poruke da je Srbija merama socijalne i ekonomske podrške za srpski narod na Kosovu i Metohiji prekršila svoje obaveze iz dijaloga pokazuju nespremnost Brisela da razume razmere egzistencijalne i humanitarne krize u koju je Srbe u pokrajini doveo režim Aljbina Kurtija“, ocenila je Đurđević Stamenkovski u pisanoj izjavi. Istakla je da su Kosovo i Metohija sastavni deo Srbije što je potvrđeno nizom odluka i rezolucija Saveta bezbednosti Ujedinjenih nacija i dodala da je to „činjenica koju mora da poštuje i administracija EU prilikom zauzimanja stavova u vezi sa statusom južne srpske pokrajine“. Vlada Srbije predložila je zakon o proglašenju Autonomne pokrajine Kosovo i Metohija za područje posebne socijalne zaštite, kojim se uređuju prava na posebnu socijalnu zaštitu, kao i uslovi, nadležnost i postupak za ostvarivanje tih prava. Prava na posebnu socijalnu zaštitu se utvrđuju, navedeno je u saopštenju Vlade, kako bi se sprečilo nastajanje socijalne isključenosti na tom području i otklonile njene posledice. Ko će imati pravo na novčanu pomoć po zakonu kojim se Kosovo proglašava područjem posebne socijalne zaštite Ekonomija 31. okt 2024 9 Ekonomija 31. okt 2024 9","Đurđević Stamenkovski poručila Briselu: Vaše kritike su nedobronamerne, Kosovo je deo Srbije",2024-11-01
" Iduće godine biće srušena stara zgrada s terminalima na niškom aerodromu i počeće izgradnja nove da bi bila završena do 2027. godine. To je najavio direktor „Aerodroma Srbije“ Mihajlo Zdravković i rekao da će nova zgrada s dolaznim terminalima biti povezana sa zgradom sa odlaznim, otvorenom minulog leta. Nova zgrada imaće 5.000 kvadratnih metara, a, pored dolaznih terminala, u njoj će biti kancelarije uprave aerodroma, rekao je Zdravković novinarima. Ministar građevinarstva, saobraćaja i infrastrukture Goran Vesić je 9. oktobra s kineskom kompanijom „Šandong“ potpisao memorandum o razumevanju o dogradnji i modernizaciji aerodroma „Konstantin Veliki“ u Nišu. Pročitajte još Aerodrom uveo vremensko ograničenje na zagrljaje: Za nežnije rastanke, koristite parking Svet 21. okt 2024 6 Svet 21. okt 2024 6 Memorandumom su obuhvaćeni rušenje stare zgrade i izgradnja nove, rekonstrukcija poletno-sletne staze, dogradnja parking-platforme, izgradnja veze između nove zgrade i platforme, rulne staze, novog kontrolnog tornja i zaštitne zone u delu Rujničke reke. Vesić je tada rekao da će za oko mesec dana biti potpisan komercijalni ugovor o izgradnji i modernizaciji niškog aerodroma čija će vrednost biti veća od 140 miliona evra i podsetio da je država do sada u taj aerodrom uložila 30 miliona evra. Zdravković je rekao da se tokom važenja zimskog reda letenja iz Niša može putovati do devet mesta, a za sada je izvesno da će ih tokom leta biti 14. Kazao je da je kompanija „Svis“ nedavno najavila da će od juna do avgusta ponovo imati liniju Niš-Cirih. Pošto se još pregovara s drugima, Zdravković očekuje da će tokom leta 2025. i 2026. godine biti letova s aerodroma „Konstantin Veliki“ do većeg broja mesta i da rukovodstvo niškog aerodroma nastoji da ponovo uspostavi avio-liniju do Bergama koja je bila jedna od boljih.",Iduće godine rušenje stare zgrade niškog aerodroma i i izgradnja nove,2024-10-31
" Industrijska proizvodnja u Srbiji u septembru 2024. je veća 4,6 odsto u odnosu na isti mesec 2023. godine, saopštio je danas Republički zavod za statistiku. U odnosu na prosek 2023. godine, industrijska proizvodnja u septembru 2024. veća je 5,4 odsto. Filip Moris zatvara fabrike u Nemačkoj Ekonomija 31. okt 2024 2 Ekonomija 31. okt 2024 2 Industrijska proizvodnja u periodu januar–septembar 2024. godine, u poređenju sa istim periodom 2023. godine, veća je 2,8 odsto. Posmatrano po sektorima, u septembru 2024. godine, u odnosu na isti mesec 2023. godine u rudarstvu je proizvodnja porasla 13,1 odsto, a u prerađivačkoj industriji 5,7 odsto, navodi RZS . Proizvodnja u sektoru Snabdevanje električnom energijom, gasom, parom i klimatizacija pala je u septembru ove godine u odnosu na isti mesec 2023. godine 8,1 odsto. Obim industrijske proizvodnje u septembru 2024. godine, u odnosu na septembar 2023. godine, veća je u 16 oblasti, koje čine 59 odsto u strukturi industrijske proizvodnje, a manja u 13 oblasti sa učešćem od 41 odsto u ukupnoj proizvodnji. Najveći uticaj na rast industrijske proizvodnje u septembru 2024. godine, u odnosu na septembar 2023. godine, imale su proizvodnja proizvoda od gume i plastike, eksploatacija ruda metala, proizvodnja računara, elektronskih i optičkih proizvoda, osnovnih metala i hemikalija i hemijskih proizvoda. Desezonirani indeks industrijske proizvodnje u septembru 2024. godine u odnosu na avgust 2024. godine veći je dva odsto, a prerađivačke industrije 1,3 odsto.","Industrijska proizvodnja u Srbiji u septembru veća 4,6 odsto u odnosu na isti mesec 2023.",2024-10-31
" Beloruski novinar i aktivista Andrej Gnjot izjavio je da vreme koje je proveo u Srbiji kao pritvorenik nije bilo lako za njega, ali je sada u Berlinu, na slobodi, zahvaljujući timu na čelu sa Svetlanom Tihanovkom koja je bila u kontaktu sa kabinetom predsednika Srbije Aleksandra Vučića. Da nije bilo apelacije, ja bih bio izručen Belorusiji i možda mrtav. Bio sam u zatvoru sedam meseci i šest dana i iskustvo je bilo brutalno, rekao je Gnjot na onlajn konferenciji za novinare iz Berlina. Gnjot je rekao da su brojne diplomate EU, SAD i Kanade kontaktirale srpske vlasti tražeći njegovo puštanje, ali da je važan trenutak bio tokom konferencije UN u Njujorku, kada je tim na čelu sa Svetlanom Tihanovskom kontaktirao kancelariju predsednika Srbije Aleksandra Vučića. Činjenica je da sam ovde, a ne u beloruskom zatvoru je direktna posledica te komunikacije i pregovora, rekao je Gnjot. On je ispričao i kako je napustio Srbiju, dodajući da ga je zamenik nemačke ambasadorke sopstvenim kolima odvezao na beogradski aerodrom, gde su ga preuzeli zvaničnik Srbije i policajci. Policajci su bili vrlo ljubazni, dopratili me do aviona, a pola sata sam proveo sa jednim od njih u sobi u kojoj sam bio prvi put kada su me zadržali i tada sam imao deža vi, istakao je Gnjot. Pročitajte još Andrej Gnjot: U Novom Sadu se dogodila strašna tragedija, izražavam saučešće celom narodu Vesti 12:36 0 Vesti 12:36 0 Andrej Gnjot na slobodi, napustio Srbiju: Nalazi se na teritoriji EU Vesti 31. okt 2024 33 Vesti 31. okt 2024 33 Gnjot je predočio da je u srpskom zatvori bio jedini politički zatvorenik među pravim kriminalcima, ali ističe da su stražari pokazali empatiju prema njemu i da nije imao nikakavih problema u zatvoru. „Srbija je zaista evropska zemlja i mesto Srbije je u EU“ Zahvaljujem srpskom narodu, jer ne mislim da je to njihova greška što nižestepeni sudovi ne rade kako treba, dok su sudovi više instance uvek odlučivali u njegovu korist. Nije to bilo lako vreme za mene, nekada je bilo jako teško, ali držalo me je to što su istina i pravda na mojoj strani, istakao je Gnjot. Srbija je zaista evropska zemlja i mesto Srbije je u EU, uprkos svemu ovome što mi se dogodilo i verujem da ću ja biti prvi i poslednji primer nefer tretmana beloruskih ljudi u izgnanstvu, rekao je on. Na konferenciju se uključio i advokat Vladimir Hrle, koji je Gnjota zastupao pred sudovima u Beogradu, navodeći da procedura nije formalno završena, jer se još čeka dokumentacija iz Belorusije i da zato treba biti na oprezu. Moje mišljenje je da fokus treba da bude na dokazima i odbacivanju zahteva za ekstradiciju iz Belorusije, a to smo radili od početka. Nažalost, zbog grešaka sudova iz Srbije, koji nisu uzimali u obzir politički progon Gnjota, slučaj je prolongiran, naglasio je Hrle. Belorusija će pokušiti da zloupotrebi kanale Interpola, kao što su činili do sada i ne samo u ovom slučaju, a to bi moglo ograničiti pravo Andreja Gnjota na slobodno kretanje, rekao je Hrle i ponovio da pravna borba još nije završena.","Gnjot: Na slobodi sam zahvaljujući timu na čelu sa Tihanovskom, koja je bila u kontaktu sa kabinetom Vučića",2024-11-02
"Foto: / Photo Kozyr Asocijacija novinara Kosova (ANK) je izrazila zabrinutost zbog pronalaženja uređaja za praćenje ili prisluškivanje u vozilu istraživačkog novinara Vehbija Kajtazija. Ocenjujući da se radi o slučaju bez presedana, ANK je pozvala organe bezbednosti da detaljno istraže slučaj i što je pre moguće razjasne okolnosti ovog događaja. U saopštenju se naglašava da će pažljivo pratiti razvoj događaja u vezi sa tim slučajem, sve dok kosovski bezbednosni organi u potpunosti ne razjasne sve okolnosti. Kosovska policija je ranije saopštila da je u vreme otkrivanja tog uređaja prilikom redovne kontrole vozila u jednom servisu u Prištini informisana od strane Kajtazija, da je uzela izjavu od njega i prema prvim informacijama, kako kažu, sumnja se da je uređaj navodno stavljen u njegovu automobil je GPS, uređaj za pokazivanje lokacije. Dodaju da se u saradnji sa nadležnim tužilaštvom radi na rasvetljavanja okolnosti i drugih sumnji, uključujući i angažovanje profesionalaca Policije Kosova koji se bave sumnjivim alatima ili opremom. Novinar Vehbi Kajtazi je inače poznat kao istraživački novinar, posebno u oblasti bezbednosti i vrlo je kritičan u odnosu na aktuelnu vlast na Kosovu. Prethodnih dana je bilo izjava u medijima da je Kosovska bezbednosna agencija (KBA) zatražila otvaranje istrage od strane tužilaštva zbog informacija koje je Kajtazi objavio u medijima, a odnose se na nezakonito ponašanje pojedinaca i KBA.",Asocijacija novinara Kosova zabrinuta zbog pronalaska uređaja za praćenje u automobilu novinara,2024-10-31
" Novosadski portal 021.rs našao se danas, oko 18 časova, pod jakim napadom hakera zbog čega jedno vreme nije bio dostupan publici. Kako su objavili iz tog medija, sajt je bio pod jakim napadom sa različitih „sumnjivih“ IP adrese koje su dolazile iz „TOR“ mreže ili IP adresa koje dolaze mahom iz Holandije, Nemačke, te data centara širom sveta. Kako bi se stabilizovala situacija, pristup sajtu je ograničen na prostor bivše Jugoslavije. Tehnička podrška sajta nastavlja da prati situaciju, te će u narednom periodu sajt biti dostupan i čitaocima iz svih delova sveta. Podseća se i da se Portal 021.rs se u poslednje vreme u nekoliko navrata susretao sa udarima na sajt, koji su dovodili do kratkih prekida u pristupu i nemogućnosti objavljivanja vesti.","Portal 021.rs na udaru hakera, pristup sajtu ograničen",2024-10-31
"Ispred zgrade Železničke stanice u Novom Sadu okupio se veliki broj građana, ostavljajući cveće i paleći sveće za stradale u jučerašnjoj tragediji. Kako javlja reporter , ispred zgrade Železničke stanice od sinoć ljudi dolaze, ujedinjeni u bolu i solidarnosti. U 17 sati počeo je skup na koji su pozvale opozicione odborničke grupe iz Novog Sada, ali stranačkih obeležja nema. Povezane vesti Arhitektica: Vrlo brzo odnesen materijal koji bi ukazao kakvo je to opterećenje postavljeno Vesti 14:14 61 Vesti 14:14 61 „Neka odgovorni kažu javno ko je dozvolio da se nadstrešnica dodatno optereti“: Bivši nadzornik na rekonstrukciji Železničke stanice za  Vesti 10:28 105 Vesti 10:28 105 Velika raskrsnica ispred Železničke stanice je blokirana. Ljudi su sklonili zaštitnu traku, blokirali raskrsnicu i došli do prilaza stanici. Okupljeni građani su tom prilikom istakli imena 14 stradalih u jučerašnjoj tragediji: Komar Nemanja (17) iz Stepanovićeva Ruman Andela (20) iz Stare Pazove Firić Đorđe (53) iz Kovilja Firić Valentina (10) iz Kovilja Firić Sara (6) iz Kovilja Adamović Milica (16) iz Kaća Karanović Mileva (76) iz Kaća Arbutina Ćirić Sanja (35) iz Kaća Hrka Stefan (27) iz Beograda Milosavljević Miloš (21) iz Knićanina Švonja Đuro (77) iz Stepanovićeva Raković Vukašin (69) iz Bukovca Sazdovski Vasko (45) državljanin republike Severne Makedonije, iz mesta Sveti Nikola Raca Goranka (58) iz Novog Sada Nije izvesno da li će odatle krenuti u protestnu šetnju. Pošto je skup prilično spontan, ne može se reći koliko će blokada trajati. Na skupu su viđeni odbornici Zeleno-levog fronta, Demokrtaske stranke. Ranije u toku dana, na ovom isto mestu, na mestu gde se tragedija i dogodila, mogli smo da vidimo da su sudski veštaci uz pomoć vatrogaseca i njihovog krana sprovodili neku vrstu uviđaja. Kontrolisali su krov zgrade Želazničke stanice na onim mestima gde su bile povezane čelične šipke za krov, tj. šipke koje su i nosile deo koji se sručio na ljude. Tužilaštvo je saopštilo da će već danas u toku dana saslušati više od 20 osoba i da bi među onima koji će biti saslušani da bude i ministar građevine saobraćaja i infrastrukture Goran Vesić, zatim i direktorka javnog preduzedeća Infrastrukture železnice Srbije Jelena Tanasković i njihovi saradnici koji su bili u lancu odgovornosti tokom rekonstrukcije Železničke stanice u Novom Sadu. Više o tragedije u Novom Sadu pročitajte u našem BLOGU .","(VIDEO) Veliki broj ljudi ispred stanice u Novom Sadu, istaknuta imena 14 stradalih u tragediji",2024-11-02
"Tanjug/Nemanja Jovanović Poglavar Srpske Pravoslavne crkve Porfirije je uputio saučešće porodicama poginulih u padu nadstrešnice na Železničkoj stanici u Novom Sadu. „Ova tragedija nas podseća koliko je život dragocen i krhak. Moje misli i molitve su sa svim postradalim i povređenim u ovoj strašnoj tragediji. Saučestvujem u bolu sa roditeljima, rodbinom i sa svima onima koji su na bilo koji način pogođeni ovom strašnom nesrećom“, rekao je patrijarh. Porfirije je istakao da je u ovim teškim trenucima važno da su svi jedni uz druge, podržavaju se i pružaju utehu onima kojima je najpotrebnija. Podsećamo, danas nešto pre 12 sati na železničkoj stanici u Novom Sadu obrušila se nadstrešnica koja je pala i ubila 12 ljudi . Troje povređenih u ovoj nesreći je u kritičnom stanju i lekari im se bore za život. Sve o tragediji koja se dogodila u Novom Sadu čitajte u našem BLOG-u .",Patrijarh Porfirije izjavio saučešće porodicama stradalih: „Svaki izgubljeni život nemerljiv gubitak“,2024-11-01
" Ministar za infrastrukturu Goran Vesić rekao je da nadstrešnica Železničke stanice u Novom Sadu, koja se danas urušila i tom prilikom je stradalo 11 ljudi, nije rekonstruisana, što se, kako kaže, može videti iz građevinske dozvole. Ministrar nije odgovorio na pitanje da li će kao moralni čin podneti ostavku. „Ovaj deo stanice nije rekonstruisan i to možete da vidite iz građevinske dozvole, da se utvrdi ko je mogao da kaže da je bezbedno i da nije potrebna rekonstrukcija, tačno je da nadstrešnica nije rekonstruisana“, rekao je Vesić. Više puta smo videli radove? Direktor CIP: Nadstrešnica nije bila predmet rekonstrukcije stanične zgrade u Novom Sadu Ekonomija 01. nov 2024 41 Ekonomija 01. nov 2024 41 Roknić: Sistemski nemar, ne verujem da će se utvrditi odgovornost za nesreću u Novom Sadu Vesti 01. nov 2024 5 Vesti 01. nov 2024 5 Direktorka KC Vojvodine: Tri osobe u veoma teškom stanju, sve su životno ugrožene Vesti 01. nov 2024 3 Vesti 01. nov 2024 3 „Nije rekonstruisana“, dodao je. Ministar je izjavio saučešće porodicama nastradalih i poručio da je sada najvažnije da MUP spase ljude koji se eventualno nalaze ispod ruševina, a u narednim danima tražiće se i utvrditi odgovornost „svakog ko je je odgovoran za ugrožavanje bezbednosti i zašto nadstrešnica nije rekonstruisana“. „Ne mogu da vam dam više detalja, razumećete, nadam se da se ovo nikada neće ponoviti, kada se završi akcija spasavanja da se utvrdi odgovornost svih, zašto i ovaj deo stanice nije rekonstruisan“, poručio je. Podsećamo, jedanaest osoba je stradalo u urušavanju nadstrešnice Železničke stanice u Novom Sadu, izjavio je ministar unutrašnjih poslova Ivica Dačić koji navodi i da je akcija spasavanja još u toku. Opširnije u našem BLOGU.","Ministar Vesić: Nadstrešnica nije rekonstruisana, što se može videti iz građevinske dozvole",2024-11-01
" Viši sud u Beogradu odredio je do 30 dana pritvor D. P. (61) osumnjičenom da je 28. oktobra u porodičnoj kući na Bežanijskoj kosi, hicima iz pištolja koji je nelegalno držao, pokušao da ubije sina i suprugu. Pritvor je 61-godišnjem muškarcu određen da ne bi ponovio krivično delo u kratkom vremenskom periodu, kao zato što je krivično delo koje mu se stavlja na teret, propisana kazna zatvora duža od 10 godina, izjavila je portparolka suda Milica Veličković. Istakla je, takođe, da način izvršenja ili težina posledice krivičnog dela su doveli do uznemirenja javnosti, koje može ugroziti nesmetano i pravično vođenje krivičnog postupka Naredbom o sprovođenju istrage osumnjičenom se na teret stavlja krivično delo „teško ubistvo u pokušaju“ u sticaju sa krivičnim delom „nedozvoljena proizvodnja, držanje, nošenje i promet oružja i eksplozivnih materija“. Tužilaštvo predložilo pritvor za muškaraca koji je pucao u ženu i sina na Bežanijskoj kosi Vesti 30. okt 2024 3 Vesti 30. okt 2024 3 Muškarac na Bežanijskoj kosi pucao u sina i suprugu, mladić u stabilnom stanju Vesti 28. okt 2024 35 Vesti 28. okt 2024 35",Pritvor osumnjičenom za pokušaj ubistva supruge i sina na Bežanijskoj kosi,2024-10-31
" Ministar unutrašnjih poslova Ivica Dačić saopštio je da je 12 osoba stradalo, tj. da je 13 tela izvučeno iz ruševina u Železničkoj stanici u Novom Sadu. Da li će to biti konačan ishod ostaje da se vidi, dodao je on, rekavši da se sumnja da je još dvoje ili troje ljudi ispod ruševina, rekao je on za RTS. On je prethodno u izjavi za TV Pink rekao da je 11 tela izvučeno iz ruševina. Tri osobe su spašene, nalaze se u bolnici, i samo je to troje ljudi povređeno. „Između ostalog, u prošlom obraćanju smo govorili o tome, spasene su i ove dve osobe sada, dve žene koje su bile ispod ruševina sa kojima smo imali kontakt. Sa mlađom smo imali samo glasovni kontakt, ali nekoliko sati je trajala ta akcija spašavanja i te dve osobe su sada u Urgentnom centru. Naravno, možda je došlo i do greške u razumevanju, pošto je to objavljeno da je devojčica u pitanju. Ona ima više od 20 godina, verovatno su me pogrešno razumeli, ali je to, na kraju krajeva, i nebitno“, kazao je on. Rekao je da, nažalost, verovatno ima još tela ispod ruševina. „Nažalost, verovatno ima još nekoliko ljudi. Ja sam lično mogao da vidim jedno telo koje još se nalazi ispod ovih ruševina, do kojeg je sad praktično nemoguće doći, a telo ne daje nikakve znake života, tako da sigurno da ima još, da ovaj broj neće biti konačan. 11 ljudi je mrtvo, troje je spašeno i sad su oni u bolnici. Traga se za preostalima. „Ovaj broj sigurno neće biti konačan“, rekao je Dačić, dodavši da se traga za nestalima. Sve o nesreći na Železničkoj stanici u Novom Sadu čitajte u našem BLOGU .","Dačić: 13 osoba stradalo, tri teško povređene",2024-11-01
"TANJUG/NEMANJA JOVANOVIĆ Izveštaj Evropske komisije o napretku Srbije za 2024. godinu je realan, i postoje pomaci u odnosu na prethodnu godinu ali to je jako mali napredak, ocena je Bojane Selaković koordinatorke Nacionalnog konventa o Evropskoj uniji. Selaković je danas u Evropskoj kući u Beogradu od šefa delegacije Evropske unije u Srbiji Emanuela Žiofrea primila izveštaj Evropske komisije o napretku Srbije u 2024. godini. „Nažalost situacija nije sjajna i ne možemo da kažemo da smo mi kao civilno društvo zadovoljni stanjem u kojem se nalazi Srbija u pregovaračkom procesu“ rekla je Selaković na konferenciji za štampu. Žiofre je rekao da su organizacije civilnog društva fundamentalne u procesu integracija. „Nama (Evropskoj uniji), kao i Srbiji potrebne su organizacije civilnog društva da bi ubrzale put ka Evropskoj uniji“ rekao je Žiofre. Selaković je dodala da je mali pomak Srbije na putu ka EU oslikan u tome da u poslednje tri godine Srbija nije otvorila novi klaster, iako je ovo treći put da u izveštaju piše da novi klaster treba da se otvori jer je Srbija za njega spremna. Na pitanje da li je susret potpredsednika Vlade Srbije Aleksandra Vulina sa ruskim ministrom spoljnih poslova Sergejem Lavrovim znak da Srbija pokazuje koji je njen geostrateški pravac Selaković je rekla da ovo nije prvi takav slučaj. „Unutar institucija imamo polarizaciju iako je formalno i na osnovu ekspozea premijera strateški cilj Srbije članstvo u Evropskoj uniji, to se ne dešava jer nam se svakoga dana demonstrira da to zapravo nije tako“ rekla je Selaković. Evropska komisija objavila je juče Izveštaj o Srbiji u okviru Paketa proširenja. Izveštaj se objavljuje jednom godišnje i igra važnu ulogu u praćenju napredovanja kandidatskih zemalja na tom putu. Pročitajte još: Pejić Nikić: Izveštaj EK pokazao najskromniji napredak Srbije do sada Vesti 31. okt 2024 0 Vesti 31. okt 2024 0 Vučeviću uručen izveštaj EK o Srbiji: Shvatili smo poruke Brisela koje ne čujemo prvi put Vesti 30. okt 2024 63 Vesti 30. okt 2024 63 PSG: Izveštaj Evropske komisije pokazuje nazadovanje i stagniranje Vesti 30. okt 2024 3 Vesti 30. okt 2024 3",Žiofre uručio izveštaj Evropske komisije predstavnici civilnog sektora,2024-10-31
"Nova.rs / Goran Srdanov / Alberto PIZZOLI / AFP Od kako se proslavljeni reditelj Emir Kusturica javno usprotivio kopanju litijuma u Srbiji, krenuli su žestoki napadi na njega predvođeni vlasnikom Pinka Željkom Mitrovićem, i fantomskim pokretom ""Kopaćemo"". Zdenko Tomanović, advokat Kusturice, na sramne napade je odgovorio pravnim sredstvima, piše Danas.rs. „Podneli smo Višem javnom tužilastvu u Beogradu krivičnu prijavu protiv za sada neutvrđenih lica iz pokreta ‘Kopaćemo’, zato što su ugrozili sigurnost Emira Kusturice jer su 22. oktobra na društvenoj mreži X objavili fotografiju koja prikazuje nadgrobni spomenik sa fotografijom i godinom rođenja i smrti Kusturice i naknadnim komentarima ‘U normalnoj zemlјi Kusturica ne bi postojao’ i ‘neka mu je laka crna zemlјa'“, naveo je Tomanović, prenosi Danas.rs . Kako je dodao, do sada nisu dobili ni jednu informaciju o bilo kakvoj aktivnosti tužilastva. „Podneli smo zahtev istom tužilaštvu da reaguje protiv Pinka i Željka Mitrovića zbog lažiranja, kreiranja i objavljivanja uvredljivog sintetizovanog audio i video snimka korišćenjem i zloupotrebom tehnologije na TV Pink i na društvenim mrežama“, ističe Tomanović. Dodaje da su u tom zahtevu citirali saopštenje koje je isto tužilastvo dalo 3. jula ove godine, a koje se odnosilo na upotrebu veštačke inteligencije, kada je meta bio premijer Miloš Vučević. Tužilaštvo je tada saopštilo sledeće: „Povodom video zapisa koji je objavljen na društvenoj mreži Facebook … u kojem je upotrebom veštačke inteligencije kreirana izjava premijera Miloša Vučevića. Posebno odeljenje za visokotehnološki kriminal Višeg javnog tužilaštva u Beogradu je policijskim službenicima Službe za borbu protiv visokotehnološkog kriminala podnelo zahtev za prikupljanje potrebnih obaveštenja. Pomenutim zahtevom zatraženo je uklanjanje predmetnog naloga na društvenoj mreži, uz prethodno prikupljanje podataka o nalogu i njegovom korišćenju od pružaoca usluge Meta Platforms“, navelo je ada tužilaštvo. Tužilaštvo je tada promptno reagovalo, zahtev je poslat policiji, što nije isti slučaj kada se sa istom zloupotrebom susreo Emir Kusturica. Njegov advokat do sada nije dobio ni jednu informaciju o bilo kakvoj aktivnosti tužilaštva. Tomanović dodaje da su REM-u podneli zahtev protiv Pinka i Željka Mitrovića zbog zloupotrebe veštačke inteligencije, i predložili brojne zakonom predviđene mere. Kako dodaje, do sada nisu dobili nijednu informaciju o bilo kakvoj aktivnosti REM-a. „Podneli smo i zahtev za izdavanje privremene mere, nismo dobili bilo kakvu rekaciju suda već je dostavljen zahtev suprotnoj strani na izjašnjenje. Podneli smo i privatnu krivičnu tužbu protiv Željka Mitrovića, ali je još rano za bilo kakvu rekciju suda“, poručuje Tomanović. Podsetimo, Emir Kusturica je objavio autorski tekst pod naslovom „Šta nam je, dakle, uradio Žeks?“, na koji mu je vlasnik TV Pinka odgovorio snimkom koji je napravila veštačka inteligencija, a u kojem su iskorišćeni rediteljev lik i glas kako bi se napravio video materijal u kojem Kusturica navodno govori. Kusturica u tom videu, navodno, sam govori kako je njegov otac izvršavao likvidacije za Oznu, on radio za Udbu i kako je u ljubavi sa onima koji ubijaju decu na istoku. Povezane vesti: Kusturica o litijumu i uključivanju u politiku: Tom kanalizacijom nisam hteo da plivam Vesti 23. okt 2024 112 Vesti 23. okt 2024 112 Tomanović: Koren napada na Kusturicu je litijum Vesti 23. okt 2024 25 Vesti 23. okt 2024 25 Emir Kusturica: Spreman sam da dam život u borbi protiv onih koji žele da kopaju litijum u Srbiji (VIDEO) Vesti 22. okt 2024 199 Vesti 22. okt 2024 199 Zloupotreba AI na Pinku: „Izgleda da je taj tekst baš pogodio Mitrovića“ Vesti 18. okt 2024 24 Vesti 18. okt 2024 24","Emir Kusturica podneo krivičnu prijavu protiv Željka Mitrovića, Pinka i pokreta „Kopaćemo“",2024-10-31
"/Vera Petrunina Dom naroda Parlamenta Federacije BiH (FBiH) usvojio je danas Zakon o unutrašnjoj trgovini, kojim se u trgovinama uvodi neradna nedelja. S obzirom na to da je isti zakon ranije usvojio i Predstavnički dom Parlamenta FBiH, on će stupiti na snagu osam dana od objavljivanja u ""Službenim novinama FBiH"". U skladu sa ovim zakonom, poslodavci su dužni da usklade rad i poslovanje, a u zakon je uvršten amandman Vlade FBiH kojim se lokalnim zajednicama omogućava izuzeće od primene članova zakona u posebnim situacijama. Savić: Po Vučiću treba da se borimo za isto kao i čikaški radnici pre sto godina Ekonomija 30. apr 2021 60 Ekonomija 30. apr 2021 60 Hrvatska zatvorila prodavnice nedeljom, ali postoje izuzeci Ekonomija 02. jul 2023 37 Ekonomija 02. jul 2023 37 Zakonom je definisana zabrana rada trgovina i marketa nedeljom, dok cvećare, pekare, suvenirnice, objekti starih i tradicionalnih zanata mogu da rade, prenosi Srna. Zabrana rada nedeljom ne odnosi se na prodajne objekte koji se nalaze unutar ili su sastavni deo celine železničkih i autobuskih stanica, aerodroma, bolnica, hotela, prostora kulturnih i verskih objekata, muzeja i parkova prirode, groblja i specijalizovane prodavnice u vezi s prodajom na grobljima. Neradna nedelja se ne primenjuje na dragstore čije je radno vreme 24 časa. Za zakon je glasalo 55 delegata, tri su bila uzdržana, a jedan je bio protiv.",Usvojen zakon o neradnoj nedelji za trgovce u Federaciji BiH,2024-10-31
"MUP Potpredsednik Vlade i ministar unutrašnjih poslova Ivica Dačić izjavio je da je završena akcija spasavanja u Novom Sadu posle rušenja nadstrešnice i da je definitivni bilans nesreće 14 poginulih i troje povređenih. “Završena je akcija spasavanja u Novom Sadu. Definitivni bilans nesreće je 14 poginulih i troje povređenih”, izjavio je ministar Dačić, saopšteno je iz Ministarstva unutrašnjih poslova. Četrnaest ljudi poginulo je danas u nesreći izazvanoj urušavanjem nadstrešnice na staroj zgradi Železničke stanice u Novom Sadu. Vlada Srbije proglasila je 2. novembar za Dan žalosti zbog ove tragedije. Opširnije u našem BLOGU. Povezane vesti: Minut ćutanja i odavanje pošte stradalima i u Valjevu: Protest pomeren na sledeći petak Vesti 21:18 0 Vesti 21:18 0 Vučić o tragediji u Novom Sadu: Tražim i političku i krivičnu odgovornost Vesti 20:19 422 Vesti 20:19 422 Protest protiv izmeštanja Starog savskog mosta: Okupljeni palili sveće za žrtve nesreće u Novom Sadu Vesti 21:32 2 Vesti 21:32 2 Očevidac tragedije u Novom Sadu: Grunulo je kao bomba, mislili smo da će se cela zgrada srušiti Vesti 19:50 16 Vesti 19:50 16","Dačić: Završena akcija spasavanja, 14 poginulih i troje povređenih",2024-11-01
" Ministarka rudarstva i energetike Dubravka Đedović Handanović izjavila je danas da je preduzeće ""Elektroprivreda Srbije"" (EPS) u prvih devet meseci ove godine ostvario dobit od gotovo 30 milijardi dinara, što je, prema njenim rečima, 30 odsto više pod planirane dobiti. Ona je, tokom obilaska Dispečerskog i Trejding centra EPS-a, kazala da je samo u oktobru u trgovini strujom EPS zaradio 7,5 miliona evra (oko 877 miliona dinara), prenelo je Ministarstvo u saopštenju. Dodala je da je EPS ostvario tu dobit i pored toga što je tokom leta deo energije morao da se nabavlja na tržištu, zbog „rekordne potrošnje“ struje u vreme suše, kao i kapitalnih remonta u Obrenovcu i Kostolcu, i revitalizaciji agregata u reverzibilnoj hidroelektrani „Bajina Bašta“. Nikezić: Menadžment da objasni zašto je EPS nastavio da se urušava i u trećem kvartalu 2024. Ekonomija 29. okt 2024 5 Ekonomija 29. okt 2024 5 EPS raspisao konkurs za zapošljavanje 19 inženjera u termoelektrani „Nikola Tesla“ u Obrenovcu Ekonomija 29. okt 2024 13 Ekonomija 29. okt 2024 13 Ministarka je navela i da Vlada Srbije želi da ojača EPS , pre svega novim proizvodnim kapacitetima. „Završena su ispitivanja, testovi, a završava se i dokumentacija za preuzimanje novog bloka B3 u Kostolcu. Završen je jedan novi proizvodni kapacitet, prvi posle više od 30 godina“, rekla je Dubravka Đedović Hanadanović . Dodala je da se naredne godine završava prvi vetropark EPS-a i jedna manja solarna elektrana, a da će se kroz izgradnju jednog gigavata (GW) solara sa 200 megavata (MW) baterijskih skladišta na šest lokacija i preko potrebnih novih kapaciteta dodatno stvoriti uslovi za nastavak dekarbonizacije. Prema njenim rečima, portfelj EPS-a jača i kroz otkup energije pod povoljnim uslovima od drugih proizvođača iz obnovljivih izvora energije, koji su učestvovali na prvim aukcijama, koje će biti nastavljene kako bi i u narednom periodu bila obezbeđena energetska sigurnost za građane i privredu. Generalni direktor EPS Dušan Živković rekao je da EPS spremno dočekuje zimu i da će obezbediti sigurno snabdevanje, ocenjujući da je na deponijama uglja više od 2,4 miliona tona uglja, hidrološka situacija korektna, a akumulacije na 95 odsto od maksimalne popunjenosti.","Đedović Handanović: EPS ostvario dobit od 30 milijardi dinara, 30 odsto više od planiranog",2024-10-31
"Novinar Igor Mihaljević zatražio je da neko Novosađanima i Novosađankama objasni kako je moguće da su svi tenderi plaćeni novcem građana odjednom državna tajna. „Kada svi znamo da je Kini u interesu da su tajni, jer ona dozvoljava i ohrabruje domaće kriminalce i korumpirane ljude da se ugrade. Ne znamo koliko košta spomenik u centru Beograda, koliko nijedna investicija vredi, a ovo pored nas je eho Savamale, pada helikoptera, Jovanjice, dva minuta snimka, Danke Ilić, korumpiranih tužitelja, sudova ,sudija, policajaca, bezbednjaka… Da li je neko šokiran što se to desilo, svi smo skrhani bolom, stravično je ovo što se dogodilo, ali ovo nije nesreća, ovo je zločin i očekivati da će smena nekog ministra ili direktora preduzeća da popraviti situaciju u kojoj se nalazimo, to je kao kada imate gangrenu i stavite flaster i očekujete da će biti bolje, ne, morate da odsečete nogu“, rekao je Mihaljević za . Podsećamo, četrnaest ljudi poginulo je u nesreći izazvanoj urušavanjem nadstrešnice na staroj zgradi Železničke stanice u Novom Sadu. Vlada Srbije proglasila je 2. novembar za Dan žalosti zbog ove tragedije. Mihaljević je dodao da se boji da je ovo samo uvod u nove katastrofe. „Jer su iste procedure kojih nema, isti ugovori koji su tajni, ofrlje urađeni poslovi kojim rukovode vlasnici pečenjara koji imaju fakultet a nemaju srednju školu“, dodao je. Sve informacije o tragediji u Novom Sadu pročitajte u BLOGU. U Novom Sadu potpuni muk: „Ovakav zločin, a ne nesreća, ne sme ostati zaboravljen“ Vesti 20:34 48 Vesti 20:34 48 Vučić o tragediji u Novom Sadu: Tražim i političku i krivičnu odgovornost Vesti 20:19 423 Vesti 20:19 423 Mladiću od 18 godina amputirana noga, dve devojke teško povređene i životno ugrožene Vesti 19:42 9 Vesti 19:42 9","Novosadski novinar: Procedura nema, ugovori tajni, ofrlje urađeni poslovi kojim rukovode vlasnici pečenjara",2024-11-01
" Grupa za pravno-političke studije (GPPS) je navela da ministarka pravde Kosova Aljbuljena Hadži, u izjavama i napadima na Specijalno tužilaštvo krši šest odredbi Ustava Kosova. Hadžiju je prethodno optužila to tužilaštvo Kosova da je obustavilo istrage za milionsku imovinu u prištinskom naselju „Veternik”, pošto je nezvaničnim putem primila kovertu iz Srbije. „Slučaj sa zemljištem u prištinskom naselju Veternik“ i ono što se desilo sa kovertom za koju se prema izveštajima ispostavlja da je falsifikovana isprava iz Beograda, kojim je Specijalno tužilaštvo zatvorilo istrage, zaista je primer kako je pravda radila i radi u Republici Kosovo“, objavila je ona.. Dakle, kako je napisla juče na Fejsbuku, „falsifikovanjem građanima se oduzima imovina i sa falsifikovanim dokumentima se zatvara slučaj na štetu građana“ GPPS je ukazala da se ministarka protivustavno bavi pitanjima jer, kako je navela “ u predmetnom slučaju stranka nije nikakav organ izvršne vlasti, pa ni Ministarstvo pravde“. Na Kosovu uhapšeno šest osumnjičenih da su zelenašenjem i prinudom došli do milion evra Vesti 31. okt 2024 1 Vesti 31. okt 2024 1 „Shodno tome, jedino objašnjenje za flagrantnu intervenciju Ministarstva pravde može biti: (i) lični i protivpravni interes u ovoj stvari, skriven pod maskom zvaničnog stava Ministarstva, a u svakom slučaju i (ii ) nedostatak elementarnih znanja o pravnom poretku države po kome bi Ministarstvo moralo da postupi“, kaže se u reagovanju GPPS. Navodi se i da deo izjave Ministarstva da „pravda ima smisla samo kada štiti slabe od jakih i moćnih“ pokazuje da ono zapravo sebe smatra moćnim, pa je biralo ko je ko slab i ko je jak i da se (uvek po ovoj protivustavnoj logici) raspodela pravde mora prilagoditi ovim ocenama Ministarstva“. „Ovaj mentalitet predstavlja opasan presedan i nespojiv je sa integritetom i minimalnim znanjem potrebnim za vođenje Ministarstva pravde“, navodi se u reagovanju. Takođe se podvlači da bez obzira na motiv, ovim postupkom Ministarstvo flagrantno umešalo u pravosuđe, i to u dva pravca: u pravosuđe kao sistem i pravosuđe kao proces za subjekte. „Dakle, Ministarstvo pravde je prekršilo Ustav Republike kršenjem šest članova Ustava“, između ostalog, u reagovanju. Na izjavu ministra Hadžijua istog dana je reagovalo je i Specijalno tužilaštvo Kosova, Obavestilo je ministarku da predmet o kojem govori nije istražen i nikada nije bio u radu u Specijalnom tužilaštvu, već u Osnovnom tužilaštvu Priština, te da njena izjava neistinita i tendenciozna. Inače ovo nije prvi slučaj da ministarka Hadžiu protivzakonito i suprotno ustavnoj podeli vlasti pokušava da utiče i napada rad Specijalno tužilaštvo Kosova.",Grupa za pravno političke studije ocenjuje da ministarka pravde gazi Ustav Kosova,2024-10-31
"/ronstik Apelacioni sud u Beogradu povećao je kaznu Urošu Pašajliću na osam godina i osam meseci zatvora, nakon što je odlukom Prvog osnovnog suda u Beogradu osuđen na sedam godina i osam meseci zatvora jer je maloletnu ćerku ostavio bez roditeljske brige, zbog čega je bila u veoma lošem zdravstvenom stanju, i zato što je zlostavljao svoju partnerku, saopšteno je danas. U saopštenju Apelacionog suda se navodi da je prvostepenom presudom utvrđeno da je Pašajlić od 19. do 25. marta 2023. godine u stanu u Beogradu “bezobzirnim ponašanjem ugrožavao telesni integritet i spokojstvo” svoje maloletne ćerke jer ju ostavio “bez nadzora i adekvatne roditeljske brige i nege”. Ona je zbog toga “dovedena u loše zdravstveno stanje” tj. stanje „ekstremne kahektičnosti“ što se između ostalog manifestovalo dehidriranošću i smanjenjem elektrolita u organizmu. Otac koji je držao ćerku zatočenu u kadi rekao da ga treba kazniti, čeka se presuda Vesti 03. jun 2024 3 Vesti 03. jun 2024 3 U istom periodu je zlostavljao svoju partnerku i “postupao prema njoj na način kojim se vređa ljudsko dostojanstvo”, utvrdio je Prvi osnovni sud u Beogradu. Apelacioni sud doneo je presudu kojom je, delimičnim usvajanjem žalbe tužioca, preinačio prvostepenu presudu i osudio Pašajlića na kaznu zatvora od osam godina i 8 meseci. Apelacioni sud dodaje da će “navedenom kaznom uticati na okrivljenog, ali i na druge, da ubuduće ne vrše ovakva ili ična krivična dela, te da će se postići svrha kažnjavanja i svrha izricanja krivičnih sankcija”.",Pašajliću povećana kazna zbog zanemarivanja ćerke koju je držao u kadi i zbog zlostavljanja partnerke,2024-10-31
" Potpredsednica SSP Marinika Tepić objavila je na društvenoj mreži X da se ""ne sme odustati od pritiska javnosti da svi krivi i odgovorni budu kažnjeni"" za nesreću u Novom Sadu. „Nije nesreća. Ubistvo je! Nije do ‘ugrađene kese sa cementom’ već do ugrađene korupcije i kriminala! I nijedne ostavke posle 14 smrti! 60 godina ni na koga tu nije pao ni kamenčić, sada je pao ceo njihov “sistem”. Svaliće na projekat, izvođače?! Po svojoj matrici – preuzmi krivicu, odleži malo?! Ne smemo odustati od pritiska javnosti da svi krivi i odgovorni budu kažnjeni“, navela je Tepić na društvenoj mreži Iks. Nije nesreća. Ubistvo je! Nije do ‘ugrađene kese sa cementom’ već do ugrađene korupcije i kriminala! I nijedne ostavke posle 14 smrti! 60 godina ni na koga tu nije pao ni kamenčić, sada je pao ceo njihov “sistem”. Svaliće na projekat, izvođače?! Po svojoj matrici – preuzmi… — Marinika Tepić (@MarinikaTepic) November 2, 2024 Podsetimo, 14 osoba je poginulo, a tri su povređene kada se juče obrušila nadstrešnica na Železničkoj stanici u Novom Sadu. Sve o tom događaju čitajte u našem BLOGU .","Tepić o rušenju nadstrešnice: Nije nesreća, ubistvo je",2024-11-02
" Građevinski inženjer Aleksandar Opsenica izjavio je FoNetu da postoje četiri osnovna koraka i procedure i da je u svakom od njih neko mogao da napravi grešku koja je na kraju dovela do rušenja nadstrešnice na Železnoj stanici u Novom Sadu. „S obzirom na to koliko se gradi u Srbiji i šta se sve gradi, uz ovaj broj incidenata Bog nas sve veme gleda“, kazao je Opsenica. On je podsetio da je rekosntrukcija Železničke stanice trajala dve-tri godine, ali da ne znamo šta je sve u sklopu toga urađeno i da li je cilj bio da se uradi nešto kvalitetno i funkcionalno ili samo „šminka“. „Znamo šta je epilog, ali da bi se došlo do odgovora na pitanje ko je kriv, ima puno učesnika u zanatskom smislu. Rađeno je po projektu, odabran je izvođač po nekoj ponudi, nadzor je to trebalo da iskontroliše i to je trebalo da se preda naručiocu sa upotrebnom dozvolom. To su četirti osnovna koraka, a na svakom je neko mogao da pogreši“, objansio je Opsenica. On je zaključio da ne postoje relevantne informacije na osnovu kojih bi neko mogao da kaže s većom tačnošu zbog čega se danas desila nesreća i ko je za to odgovoran. Napomenuo je da bi kompeltan proces morao da se isprati – od javne nabavke, preko toga ko je napravio projekat, ko ga je naručio, kako su određeni projektanti, izvođači i nadzor, kako se to kontroliše u međuvremenu, kako se izdaje upotrebna dozvola, kako se otvara i stavlja u funkciju takav poduhvat. „Zašto je ta nadstrešnica trebalo da bude takva, zašto nije bila neka drugačija, lakša, jenostavnija, možda jeftinija, ko se bavio time, ko je napisao projekni zadatak da ona bude te geometrije, tih materijala i takvog tehničkog rešenja“, sagovornik FoNeta postavlja niz pitanja. „Ovo je znak, kao što je znak bio i ‘Ribnikar’ i šta smo nakon toga promenli – ništa. A spisak onoga šta bi trebalo da uradimo kako se ovakve nesreće ne bi ponavljale je neograničen i instant rešenja ne postoje“, zaključio je Opsenica. Pratite opširnije u BLOGU UŽIVO . Povezane vesti: Ministar Vesić: Nadstrešnica nije rekonstruisana, što se može videti iz građevinske dozvole Vesti 01. nov 2024 286 Vesti 01. nov 2024 286 Direktor CIP: Nadstrešnica nije bila predmet rekonstrukcije stanične zgrade u Novom Sadu Ekonomija 01. nov 2024 42 Ekonomija 01. nov 2024 42",Građevinski inženjer o nesreći: U svakom koraku neko je mogao da napravi grešku,2024-11-01
"Urušila se nadstrešnica Železničke stanice u Novom Sadu, na terenu je sedam ekipi Hitne pomoći i tri vatrogasna vozila, a ima povređenih, rečeno je za . View this post on Instagram A post shared by 192.RS (@192_rs) Stigla su i dva bagera koji treba da otkopaju ruševine. Radi se o nadstrešnici koja se nalazi iznad ulaznih vrata u objekat stanice. Do incidenta je došlo oko 12.00 časova. View this post on Instagram A post shared by 192.RS (@192_rs) View this post on Instagram A post shared by 192.RS (@192_rs)","Urušila se nadstrešnica Železničke stanice u Novom Sadu: Više ekipa Hitne na terenu, ima povređenih",2024-11-01
" Uprava za agrarna plaćanja Ministarstva poljoprivrede, raspisala je Javni poziv za podnošenje zahteva za ostvarivanje prava na podsticaje za organsku biljnu proizvodnju za 2024. godinu i Javni poziv za podnošenje zahteva za ostvarivanje prava na podsticaje za organsku stočarsku proizvodnju za 2024. godinu. Zahtevi se mogu podneti do 15. novembra, putem platforme eAgrar, odnosno portala ePodsticaji, navedeno je na sajtu Ministarstva poljoprivrede . Najviši ukupni iznos podsticaja koji korisnik podsticaja može da ostvari u jednoj kalendarskoj godini je 2,52 miliona dinara za organsku biljnu proizvodnju , odnosno 55 miliona dinara za organsku stočarsku proizvodnju u skladu sa Pravilnikom. Detalji javnih poziva mogu se videti na sajtu Uprave za agrarna plaćanja. Informacije u vezi sa raspisanim javnim pozivima dostupne su na telefone Info-centra Ministarstva poljoprivrede: 011/260-79-60 ili 011/260-79-61, kao i kontakt centra Uprave za agrarna plaćanja 011/30-20-100 ili 011/30-20-101, svakog radnog dana od 7.30 do 15.30 časova, kao i na zvaničnoj veb prezentaciji eAgrar.",Ministarstvo poljoprivrede raspisalo poziv za podsticaje za organsku proizvodnju,2024-11-01
"/ Akimov Igor Proizvođač duvana Filip Moris najavio je zatvaranje svojih fabrika u Nemačkoj zbog, kako navode, opadanja potražnje za duvanom u Evropi. Proizvodnja u berlinskoj fabrici za preradu duvana prestaće u prvoj polovini 2025. godine. U Drezdenu, gde se duvan za zavijanje proizvodi od 2019. godine, proizvodnja će biti završena do sredine 2025. godine, saopšteno je iz te kompanije, prenosi Bild. „Razlog za ovu odluku je opadanje potražnje za cigaretama u Evropi poslednjih godina. Očekuje se da će se ovaj trend nastaviti“, navodi se u saopštenju. Napominje se da će ukupno biti otpušteno 372 radnika, od kojih oko 270 radi u drezdenskoj kompaniji. Filip Moris je obećao da će ponuditi „fer rešenja“ svim radnicima koji se suočavaju sa tehnološkim viškom. Odluka Filipa Morisa, kažu analitičari, odražava promene u duvanskoj industriji, gde tražnja za tradicionalnim cigaretama opada, a kompanije se prilagođavaju novim tržišnim uslovima.",Filip Moris zatvara fabrike u Nemačkoj,2024-10-31
"Stari savski most u Beogradu od sutra bi trebalo da bude zatvoren za saobraćaj, pošto bi trebalo da počnu radovi na njegovom uklanjanju. Ranije je kao datum zatvaranja bio naveden 1. novembar, ali su radovi odloženi za sutra. Ekipa  proveravala je da li se nazire početak najavljenih pripremnih radova za izmeštanje mosta. „Trebalo je danas da počnu radovi. Međutim, taj je početak radova, ukoliko ih i bude, počinje 2. novembra. A zašto ukoliko ih i bude? Zato što znamo da su tu i oni koji žele da odbrane ovaj most i da on ovde ostane“, prenosi reporterka . Što se tiče samih pripremnih radova, oni su počeli zapravo još letos. Planirano je da se ukloni u potpunosti ceo most. „Znamo i da su to prilično komplikovani radovi i možemo da vidimo da se tu nalaze pripremljene dizalice. Međutim, ono što mogu da primetim ovoga jutra jeste da radnika nema. Da li je razlog tome to što su zapravo radovi pomereni za sutra“, navodi reporterka . Ona podseća da su sinoć bili na samom mostu i aktivisti kao i predstavnici opozicionih stranaka koji hoće da kažu da ovaj most neće nikuda ići, nego će ostati tu kao simbol Beograda. „Ono što su najavili jeste i da će danas tokom dana i narednih dana popunjavati rupe koje se nalaze na mostu i asfaltirati ih. Takođe, ono što smo mogli da primetimo ovoga jutra, što je drugačije u odnosu na ostale dane, jeste i da je ulica kod Sajmišta u potpunosti zatvorena“, kaže reporterka. Aktivisti najavili da ostaju na Starom savskom mostu kako bi sprečili rušenje Vesti 31. okt 2024 91 Vesti 31. okt 2024 91 Sekretarijat: U subotu se zatvara Stari savski most – brojne izmene u saobraćaju Vesti 31. okt 2024 27 Vesti 31. okt 2024 27","Kod Starog savskog mosta dizalice, ali radnika nema – poslednji dan pred zatvaranje?",2024-11-01
"Koordinatorka Nacionalnog konventa o EU Bojana Selaković izjavila je da je ""jasno je da Srbija i dalje trguje i da i dalje nije spremna da se u potpunosti opredeli za evropsku stranu"". Govoreći o Izveštaju Evropske komisije , kaže da se ono što smo juče imali priliku da čujemo odnosilo pre svega na taj geostrateški kontekst. „Reflektuje ono što je trenutni interes i prioritet EU, sam izveštaj je u velikoj meri ponavljanje prošlogodišnjg izveštaja, kada su u pitanje konkretne ocene po poglavljima. To još jednom pokazuje zašto Srbija nije napredovala poslednje tri godine, jedan od ključnih razloga za to jesu upravo ti politički zahtevi, jer bez obzira na to kakav je tempo reformi i šta god poruči EK u svom izveštaju, zemlje članice su na kraju krajeva te koje daju poslednju reč i one u odnosu na svoje bilateralne pozicije procenjuju da li neka zemlja treba da bude nagrađena u tom procesu ili ne“, kaže ona. Treba da postoji saglasnost, dodaje, u „celoj EU o tome da ako je neko zemlja kandidat mora biti jasno svrstan geopolitički na stranu kojoj želi da se priključi“. „Jasno je da čitavom serijom tih poteza Srbija i dalje trguje, i dalje nije spremna da se u potpunosti opredeli za evropsku stranu, jer da nije tako, ne bismo imali ovu situaciju koja se desila u petak, da u isto vreme predsednik države ima sastanak sa predsednicom EK, a predsednik Vlade sa ruskim ministrom ekonomije. Prilično nepristojna reakcija, isto kao što i neodlazak Vučića u BRIKS nije bio dovoljno jasna poruka, imajući u vidu šta je on radio tog dana, da je otišao da se nađe sa najmanje poželjnim licima u EU među državama članicama“, kaže ona. U tom kontekstu, dodaje, „jasno je da Srbija i dalje balansira“. „I dalje pokušava da kupi vreme. Dokle, to ćemo da vidimo, može se pretpostaviti da će se prva ozbiljna sledeća crta povlačiti nakon izbora u SAD“, kaže. Pročitajte još Pejić Nikić: Izveštaj EK pokazao najskromniji napredak Srbije do sada Vesti 31. okt 2024 0 Vesti 31. okt 2024 0 Štiplija o izveštaju EK: Na Srbiji da uhvati ovaj voz proširenja, sledećeg neće biti Vesti 30. okt 2024 31 Vesti 30. okt 2024 31 Govoreći o unutrašnjem planu, kaže da je „za razliku od onoga što smo imali priliku da čujemo od predsednice EK, pa je to unelo dosta zabuna u naš javni prostor, izveštaj vrlo jasan, strukturiran, realističan“. „Reflektuje sve ono što mi kao građani Srbije osećamo. Samoj EU to nije prioritet u odnosu na to što je njena spoljna politika. Gubi se sa uma da je EU politički savez, da ona ima svoje interese od procesa proširenja, želi da ceo region bude njoj pridodat, jer je to važno za njenu bezbednost. Unutar toga, Srbija je dobila mogućnost da se reformiše na unutrašnjem planu, ali to treba da bude prioritet nama“, kaže ona. Kako kaže, „svi visoki funkcioneri EU pre svega dolaze kao političari, kao predstavnici jednog političkog saveza“. „Primarni cilj je da pošalju neku vrstu poruka ohrabrenja, motivacije, da zemlje rade ono što se od njih očekuje da bi mogle formalno da postanu deo tog saveza“, kaže. Pročitajte i Vučeviću uručen izveštaj EK o Srbiji: Shvatili smo poruke Brisela koje ne čujemo prvi put Vesti 30. okt 2024 63 Vesti 30. okt 2024 63 Evropski dopisnik  o izveštaju EK: Srbija nije napredovala, neophodna promena u glavama političara Vesti 30. okt 2024 12 Vesti 30. okt 2024 12","Selaković: Jasno je da Srbija i dalje trguje, da i dalje nije spremna da se opredeli za evropsku stranu",2024-10-31
" Poslanik stranke Srbija centar (SRCE) Slobodan Ilić kazao je da se u Srbiju nekontrolisano uvozi nekvalitetno meso iz inostranstva, a potom ga ovdašnje klanice deklarišu kao domaći proizvod, i ocenio da aktuelna vlast na taj način uništava stočarstvo. On je na konferenciji za novinare u Domu Narodne skupštine kazao da je samo tokom septembra u Srbiju uvezeno hiljade tona mesa iz Španije,Rusije, Italije i Holandije. „Najviše mesa se uvozi iz Španije, a tamo životinje hrane genetski modifikovanom hranom koja je veoma opasna za ljudsku ishranu. Zato je španska svinjetina najjeftinija u Evropi. S druge strane, naši stočari propadaju, obori se prazne, a stočarstvo u Srbiji se sistematski uništava već 12 godina“, kazao je Ilić. Poslanik Ilić: Zašto Martinović nije odgovorio zbog čega klanice uvoze sveže meso Ekonomija 31. okt 2024 5 Ekonomija 31. okt 2024 5 Dodao je da je tražio od Ministarstva poljoprivreda odgovore gde tačno završi meso iz uvoza, da li se u nekim srpskim klanicama strano meso deklariše kao domaće i ko kontroliše deklaracije u maloprodaji. „Veteronaska inspekcija i Ministarstvo poljoprivrede uopšte ne kontrolišu gde uvozno meso završi na kraju. Suludo je da naše klanice kupuju sveže meso iz inostranstva, a ne životinje koje kolju“, kazao je Ilić. Rekao je da je podneo zahtev da se o toj temi raspravlja na Odboru za poljoprivredu i da građani zaslužuju da znaju šta jedu.","Ilić: Institucije ne kontrolišu gde završava uvozno meso, podnet zahtev za raspravu Odboru za poljoprivredu",2024-11-01
"/RossHelen Ministar turizma i omladine Srbije Husein Memić najavio je danas “nultu toleranciju” na ugostitelje koji se na platformama poput Bookinga, Airbnb, ali i na domaćim sajtovima, oglašavaju i nude usluge smeštaja kao neregistrovani subjekti. “To znači da nisu prijavljeni u Centralni informacioni sistem e-turista, odnosno da nemaju rešenje o kategorizaciji na koju ih obavezuje Zakon o ugostiteljstvu”, izjavio je Memić za list “Politika” i dodao da će sve nadležne inspekcije baviti tom problematikom i uvesti nove metode nadzora neregistrovanih objekata. Povezane vesti Ministri o platformama Booking i Airbnb: Država neće tolerisati oglašavanje neregistrovanog smeštaja Ekonomija 29. okt 2024 23 Ekonomija 29. okt 2024 23 Seničić: Booking u Srbiji neće biti ukinut – postoji obostrana korist Ekonomija 19. okt 2024 17 Ekonomija 19. okt 2024 17 Memić je ukazao da će se najverovatnije menjati i Zakon o oglašavanju, koji će turističkoj inspekciji dati veće nadležnosti u kontroli, a zahtevaće i sastanak s predstavnicima Booking i upoznati ih sa zakonskim propisima. Prema njegovim rečima, upoznaće i Evropsku komisiju sa trenutnom situacijom i zakonskim okvirima u Srbiji u tom pogledu. Iako Srbija nije članica Evropske unije, ne znači da na isti način ne može da zabrani u najmanju ruku “bahato” ponašanje jedne globalno prisutne kompanije koja u Srbiji inkasira stotine miliona evra prihoda mimo državne kase, rekao je Memić. Kao zabrinjavajući podatak, Memić je naveo da država praktično ne zna broj neregistrovanih objekata za smeštaj koji se oglašavaju Srbiji, a reč je o stotinama hiljada apartmana, kuća, soba koji su na raspolaganju. Memić je upozorio da je to i veliki bezbednosni problem. Ministar je pozvao sve vlasnike privatnog smeštaja koji žele da se bave izdavanjem i ugostiteljstvom da se registruju kroz portal e-turista i nastave normalno da rade.",Memić najavio nultu toleranciju na neregistrovane ugostitelje na Booking-u i Airbnb-u,2024-10-31
"Više od godinu dana prošlo je od ubistva trinaestogodišnjeg Andreja Simića u Nišu, a još uvek nema sudskog postupka. Mića Simić, otac ubijenog dečaka, kaže za  da su umesto sudskog postupka, dobili ""prebacivanje slučaja na Više javno tužilaštvo"". Još nema sudskog postupka za ubistvo 13-ogodišnjeg Andreja Simića kojeg je usmrtio drug sa mnogo uboda nožem 5. oktobra 2023. godine. Roditelji ubijenog dečaka saslušani su do sada dva puta, a u prethodnim mesecima, kako je kolokvijalno rekao reporter , tužilaštva su se dobacivala međusobno ovim slučajem. Porodica Simić optuživala je i Osnovno javno tužilaštvo za odugovlačenje. Sada je slučaj prešao u Više javno tužilaštvo i tu se vodi istraga, ali se čini da i tu sve ide sporo. „Posle 10, 11 meseci borbe da konačno krene cela priča s mrtve tačke, dočekali smo to prebacivanjem predmeta u Više javno tužilaštvo. Praktično, do avgusta meseca se ništa nije dešavalo“, rekao je Mića Simić. POVEZANE VESTI: Roditelji ubijenog dečaka iz Niške Banje saslušani u Višem javnom tužilaštvu Vesti 29. okt 2024 0 Vesti 29. okt 2024 0 Slučaj ubistva dečaka u Niškoj Banji: Pokrenut postupak oduzimanja roditeljskog prava Vesti 24. okt 2024 4 Vesti 24. okt 2024 4 Kaže da je poražavajuće da porodica mora da se bavi tim pravnim pitanjima. „To je ono najtragičnije, da pored svog bola i patnje koje osećate i koja nikada neće proći, dođete u situaciju da morate da se borite sa nečim što je jače od vas. Praktično, mi smo se našli u nekom vrtlogu i nismo znali odakle da krenemo. Sada mi je žao, jer bi do sada sudski postupak morao da počne“, rekao je Simić. Simić kaže da su nedavno prvi put saslušani u Višem javnom tužilaštvu. „Izneli smo dokaze, dali smo bitne detalje, saslušanja su trajala više od četiri sata. Ja se nadam, po priči našeg advokata, da i on očekuje u naredna dva meseca da se krene sa sudskim postupkom“, kazao je. Postupak se ne vodi protiv maloletnog dečaka, već protiv njegovih roditelja. Roditelji dečaka koji je 37 puta izbo Andreja Simića terete se za zanemarivanje. „To je krivično delo izazivanja opšte opasnosti u saizvršilaštvu i zanemarivanja i zapuštanja maloletnog lica. Po meni je apsurdno da, bez obzira što je ubica maloletan, on ima status oštećenog… Videćemo, nadam se da će ubrzo do sudskog postupka doći“, nada se Simić. Pa, ipak, kaže, sudska presuda neće ublažiti bol zbog ubijenog sina. „To najbolje znaju roditelji ubijene dece iz ‘Ribnikara’ i Malog Orašja i Dubone. Do mira nikad neće doći, nosićemo ovo do kraja života. Ne postoji ta kazna koja bi nas zadovoljila, ali bar neka maksimalna kazna zatvora zakonom predviđena“, kaže Simić. Andrej Simić je ubijen u porodičnoj kući svog školskog druga, a motiv zločina i dalje je nepoznat. Ubica je u vreme izvršenja zločina imao 13 godina i krivično je neodgovoran. Više javno tužilaštvo nije imalo osnova za postupanje pa je predmet prebačen u Osnovno javno tužilaštvo i poveden je postupak protiv njegovih roditelja, a sada je taj slučaj opet vraćen u Više javno tužilaštvo.","Otac ubijenog dečaka iz Niša: Presuda nam neće doneti mir, ali sudski postupak nikako da krene",2024-10-31
" Đorđe Miketić iz inicijative Most ostaje potvrdio je za  da je sinoć mehanizacija krenula na Stari savski most, ali da su okupljeni to sprečili. Prema njegovim rečima, kada je ostalo oko 6,7 ljudi, stigla je mehanizacija, dve marice, saobraćajna policija i policija u civilu. HITNO ‼️ Aktivisti su zaustavili mehanizaciju na prilazu Starom savskom mostu. Ko može neka se pridruži odbrani #mostaje pic.twitter.com/5IS8Zfk2U9 — Čuvari/ke vatre (@CuvariVatre) November 1, 2024 „Krenuli su sa obe strane, tri kamiona su krenula na most sa nekim betonskim barikadama da to postave. Sprečili smo to, izašli smo tu, blokirali tu stranu. Pozvali smo na našu grupu preko koje smo se i organizovali, u roku od 15 minuta je došlo oko 60, 70 ljudi. Nisu imali radni nalog, tražili smo. Nisu se ništa natezali sa nama, stajali su pet minuta i okrenuli se i otišli“, rekao je Miketić za . Ja ne mogu da verujem, ovima ništa sveto nije. Krenuli su bageri na Savski most. Pa, zlotvori, zar niste ste mogli da ispoštujete ni ljude u žalosti. Informacija iz prve ruke. @djordjemiketic i grupa građana su na mostu. pic.twitter.com/86w0UEHPwJ — Marko Marjanović (@mkmgandhi) November 1, 2024 Kako je rekao, akcije se nastavljaju i danas. Pročitajte još Protest protiv izmeštanja Starog savskog mosta: Okupljeni palili sveće za žrtve nesreće u Novom Sadu Vesti 21:32 2 Vesti 21:32 2 Aktivisti kod Starog savskog mosta: Spremni smo na sve, ovo je borba za Beograd, odbranićemo most Vesti 01. nov 2024 11 Vesti 01. nov 2024 11","Miketić: Mehanizacija krenula na Stari savski most, sprečili smo to",2024-11-02
"FoNet/TV FoNet Protest protiv izmeštanja Starog savskog mosta se održao se i večeras. Organizatori iz Inicijative „Most ostaje“ i građani zapalili su sveće za nastradale u današnjoj nesreći u Novom Sadu i na kratko su blokirali Beograd na vodi. Dejan Atanacković je zamolio okupljene za jednu dostojanstvenu šetnju zbog toga što je danas u Novom Sadu poginulo 14 osoba, prenosi Danas.rs. „Izgubljeno je mnogo života ljudi. Danas nije dan da se ukazuje na krivce, danas je dan za tišinu. Poštovanje prema žrtvama to nalaže. Ali isto tako mi nećemo zaboraviti. Našem Novom Sadu poručujemo sa vama smo u bolu, a bićemo i u borbi za pravdu“, naveo je. FoNet/TV FoNet Pozvao je vlast da obustave radove i okupljene na minut ćutanja. Krenuli su u tihu šetnju do raskrsnice u Beogradu na vodi nakon čega će se okupljeni vratiti da se zapale sveće za žrtve, pa su sa zapaljenim svećama krenuli su u šetnju. Okupljeni su blokirali raskrsnicu u Beogradu na vodi. FoNet/TV FoNet Građani su se tišini vratili na početno mesto protesta, kod Starog savskog mosta. Okupljeni su ostavili sveće na ogradi Savskog mosta za poginule u nesreći u Novom Sadu. Atanacković se zahvalio svima i poručio da će oni ostati ovde, ali da bi bilo ljudski očekivati da će vlast odustati od rušilačkih ideja bar ovih dana. „Širite glas, zaista zavisi od Beograda, verujem da ćemo uspeti“, rekao je Atanacković i pozvao sve građane koji žele da zapale sveće. FoNet/TV FoNet Podsećamo, planirano je da večeras počnu radovi uklanjanja Starog savskog mosta. Aleksandar Šapić je planirao da se most premesti i poveže Zemunski kej i Veliko ratno ostrvo. FoNet/TV FoNet Preko Savskog mosta, prema podacima inicijative „Most ostaje“, dnevno prođe preko 20 hiljada ljudi, kao i tramvajske linije. Predviđeno je da se novi most, na mestu Savskog, izgradi do 2026. godine. Aktivisti kod Starog savskog mosta: Spremni smo na sve, ovo je borba za Beograd, odbranićemo most Vesti 01. nov 2024 11 Vesti 01. nov 2024 11 Minut ćutanja i odavanje pošte stradalima i u Valjevu: Protest pomeren na sledeći petak Vesti 21:18 0 Vesti 21:18 0",Protest protiv izmeštanja Starog savskog mosta: Okupljeni palili sveće za žrtve nesreće u Novom Sadu,2024-11-01
" Izborna komisija proglasila je večeras konačne rezultate lokalnih izbora u Podgorici održanih 29. septembra, nakon što je Ustavni sud odbio je sve žalbe Pokreta Naprijed Vuka Kadića na navodne nepravilnosti na izborima, prenosi RTCG. Ustavni sud odbio je danas kao neosnovane 13 žalbi pokreta Naprijed, koji se odnose na izborni proces u Podgorici. Demokratska partija socijalista (DPS) je na izborima osvojila 19 mandata, koalicija Pokreta Evropa sad (PES) i Demokratske Crne Gore 14, koalicija Za budućnost Podgorice 13, lista „Za bolju Podgoricu – Jakov Milatović“ šest, Evropski savez tri i Stranka evropskog progresa (SEP) i Pokret Preokret po dva mandata. Fon der Lajen: Crna Gora ima razloga da bude ponosna – do kraja godine može da zatvori četiri poglavlja Region 26. okt 2024 16 Region 26. okt 2024 16","Proglašeni konačni rezultati izbora u Podgorici, najviše mandata osvojila DPS",2024-10-30
"U blizini Železničke stanice u Novom Sadu pristižu građani kako bi odali poštu stradalima u nesreći. „Došao sam da odem poštu stradalima. Juče sam bio na stanici sa mojim bratancem, šetali smo. Zaprepašćen sam“, naveo je jedan građanin. Drugi navodi da je došao iz osećanja prema povređenim i stradalim ljudima, „Ovakvu katastrofu Novi Sad nije zadesila od bombardovanja. Sve službe i institucije su urušene. Ništa ne funkcioniše“, naveo je drugi građanin. Povodom tragičnog događaja koji se odigrao danas, kada je došlo do obrušavanja dela zgrade Železničke stanice u Novom Sadu, Više javno tužilaštvo u Novom Sadu saopštilo je da je u toku uviđaja do sada iz ruševina izvučeno 14 tela preminulih, od kojih su identifikovana dva lica ženskog pola – A.R. (21) i A.Ć.S. (35) i pet lica muškog pola – H.S. (27), M.M. (21), Š.Đ. (77), R.V. (69) i S.V. (45). Sve o nesreći na Železničkoj stanici u Novom Sadu pratite u našem BLOGU. Dačić za : Uskoro broj za informacije o stradalima u nesreći u Novom Sadu Vesti 19:43 2 Vesti 19:43 2 Očevidac tragedije u Novom Sadu: Grunulo je kao bomba, mislili smo da će se cela zgrada srušiti Vesti 19:50 16 Vesti 19:50 16 Mladiću od 18 godina amputirana noga, dve devojke teško povređene i životno ugrožene Vesti 19:42 9 Vesti 19:42 9",Građani odaju poštu stradalima: „Ovakva katastrofa nije zadesila Novi Sad od bombardovanja“,2024-11-01
"U Palati pravde juče je održana poslednja javna rasprava o izmenama Krivičnog zakonika, a Komitet pravnika za ljudska prava smatra da je mesec dana bilo malo za ovako važan dokument, dok je Nacionalni konvent o EU tražio od Ministarstva pravde da raspravu produži. Katarina Golubović iz Jukoma kaže da se za jučerašnju raspravo prijavio veliki broj izuzetnih stručnjaka za krivično pravo i da su se svi složili da su promene krupne i da je neophodno produžiti javnu raspravu. Prema njenim rečima, jučerašnja rasprava je trajala više od sedam sati, što svedoči da je struka zaista zainteresovana da imamo kvalitetne izmene. Povezane vesti Ministarstvo pravde će precizirati članove Krivičnog zakonika na koje su stigle primedbe Vesti 31. okt 2024 1 Vesti 31. okt 2024 1 Ministarstvo pravde će precizirati članove Krivičnog zakonika na koje su stigle primedbe Vesti 31. okt 2024 1 Vesti 31. okt 2024 1 „Neophodne su izmene, pre svega Zakonika o krivičnom postupku, a što se samog Krivičnog zakonika tiče, ja moram da istaknem i stav koji je iznet od strane Advokatske komore Srbije, a to je da je bolje ne menjati ovaj zakon nego da pretrpi ovakve izmene“, navela je Golubović. Ministarka pravde Maja Popović kazala je da će pojedine odredbe Krivičnog zakonika, na koje su stigle primedbe, biti precizirane, među kojima je savetovanje u izvršenju krivičnih dela. Ministarstvo pravde je ukazalo da je u pogledu propisivanja novog krivičnog dela, ministarka Maja Popović u okviru javne rasprave istakla da će ono biti precizirano taksativno, navođenjem da će se kažnjavati objavljivanje sadržaja kojima se savetuje izvršenje krivičnih dela vezanih za pedofiliju, ubistvo, droge, nedozvoljeno korišćenje oružja, terorizam, falsifikovanje isprave, falsifikovanje novca. Golubović kaže da mi i dalje nismo videli kako bi izgledao novi predlog ovog krivičnog dela, jer ostaju i dalje otvorena pitanja, od kojih je jedno masovni nadzor. „Uvek se moraju gledati dva zakona, onaj koji propisuje kaznu, a i onaj koji propisuje način na koji će se zapravo vršiti krivično gonjenje, kako će se otkrivati krivična dela, a to je sadašnji nacrt Zakona o krivičnom postupkom. Mi, u stvari, ne vidimo tu vezu da će se ograničiti masovni nadzor. Dakle, da biste vršili nadzor nad nečijim komunikacijama, ovde ne pričamo samo o nadzoru nad sadržajem koji se objavljuje na internetu, nego govorimo o svakoj mogućoj vrsti komunikacije, privatnoj komunikaciji. Vi zaista morate da imate kontrolu suda i nadzor suda. Mi smo stava da je ovo krivično delo neophodno brisati. Dakle, nikakva konkretizacija“, poručila je Golubović. Dodaje da postoji slično krivično delo kada je u pitanju dečja pornografija. „Dakle, pristup samom materijalu predstavlja krivično delo, svesni pristup ovom materijalu. I samo kod tih konkretnih sadržaja može da se nađe opravdanje za ovakvu vrstu inkriminisanja. Ali, zaista je neophodno da imamo sudsku kontrolu i nadzor“, ukazuje. Prema njenim rečima, juče je u raspravi ministarka rekla da je svesna da je neophodno vreme, međutim, pozvala se na rok iz Akcionog plana za sprovođenje reformske agende. „Ja moram da kažem da je taj rok postavljen pre nekih dva meseca, na inicijativu naše vlade. U prethodnom nacrtu koji smo mi komentarisali, taj rok je bio zapravo decembar 2025, a ne decembar 2024“, navodi ona. Dodala je da će oni uputiti pismo Evropskoj komisiji za razjašnjenje ovog roka i poziv da se zaista ovaj rok produži. Kazala je da veoma često kada Ministarstvo pravde brani određena rešenja, potegne argument da to traži EU. Na pitanje da li se vidi namera iz tih izmena da se kroz određene izmene Krivičnog zakonika obračunavaju sa političkim neistomišljenicima, ona navodi da mi ponekad nismo spremni za određena rešenja. „Zato što mi nemamo nadzorni organ koji će zapravo svaku tu tajnu i obeležavanje svake tajne da nadzire da li je to urađeno po određenim standardima. Tako da u sadašnjem stanju stvari mi možemo da imamo situaciju da neko obeleži i da stavi određeni stepen tajnosti za nešto što ne bi trebalo da bude tajno. I to jeste veliki problem. Dakle, dok nemamo uspostavljen kompletan sistem nadzora šta je tajna, šta nije tajna, mi ne možemo prosto da kriminalizujemo ovo delo na ovaj način“, rekla je Golubović. Ocenjuje da je problem što imamo široko tumačenje tajnosti. „Mi sada, sa sadašnjim stanjem stvari, imamo široko tumačenje određenih krivičnih dela… Na primer, poziv na nasilno rušenje ustavnog poretka jeste definitivno široko tumačeno delo. Počeo je od protesta u Srbiji protiv nasilja, od juna, i zaista ne čudi to što su ekološki aktivisti prvi podigli kritiku protiv ovog krivičnog dela. Prosto oni su na svojoj koži osetili šta to znači kada široko tumačite određeno krivično delo“, podseća ona. Upitana šta će učiniti ako Ministarstvo pravde bude insistiralo da o izmenama Krivičnog zakonika ne bude produžena rasprava, ona ističe da misli da neće stići da odgovore na zadatak i potrebe pravosuša u tako kratkom roku. „Ukoliko se pak to bude desilo, nama slede vrlo brzo nove izmene, a možda i sledi s jedne strane, jedan ozbiljan period pravne nesigurnosti i ozbiljan period u zastoju, pre svega, krivičnog gonjenja. Ono što je isticano i zahtevano kroz izmene Zakona o krivičnom postupku je da tužilački saradnici apsolutno ne mogu više da zastupaju pred sudom i to će svakako lišiti tužilaštvo, da kažemo, instrumenta da uopšte radi. Tako da s jedne strane se tužilaštvu zaista sada postavlja mnogo više zadataka nego što je to bilo pre, jer iako će sud imati veću ulogu u istrazi, u smislu da će se sada donositi rešenja o sprovođenju istrage i da će kontrolu nad tim rešenjem vršiti sud, ali je sada za sprovođenje istrage potreban viši stepen sumnje, što znači više dokaza, što znači više posla za tužilaštvo, a ako tužilaštvo nema i tužilačke saradnike i nema tužilačku policiju, koju evo još nismo čak ni pomenuli, a to jeste, da kažemo, osnova efikasnog krivičnog gonjenja, onda se stvarno pitamo kako će to tužilaštvo da radi“, zaključuje Golubović.","Golubović (Jukom): Krivično delo „savetovanje u izvršenju krivičnih dela“ – brisati, nikakva konkretizacija",2024-10-31
"Sanja Kosović/ Kako javlja reporterka , prema prvim i nezvaničnim informacijama, spasioci su uspeli da dođu do devoke koja je bila pod ruševinama. Njeno zdravstveno stanje nije poznato. Devojčica je nekoliko sati bila ispod ruševina. „Jedna kola hitne pomoći su pre nekoliko minuta, pod rotacijom, velikom brzinom otišla sa mesta nesreće na Železničkoj stanici u Novom Sadu „, javila je reporterka. Podsetimo, ministar unutrašnjih poslova Ivica Dačić kazao je ranije da su sa dve osobe ispod ruševina u kontaktu, jednom ženom i devojčicom od oko 14 godina. Nešto kasnije, izjavio je da je zapravo reč o devojci staroj više od 20 godina. Spasioci su u kontaktu sa tom ženom, saznajemo. Reporterka javlja da se sve vreme čuje bušenje i uzvici spasioca koji rade na otklanjanju ruševina. Sve o nesreći u Novom Sadu čitajte u našem BLOGU . Povezane vesti Završena akcija spasavanja: 14 stradalih i troje teško povređenih u urušavanju nadstrešnice na Železničkoj stanici Vesti 23:31 596 Vesti 23:31 596 Vučević: Insistiraćemo da se pronađu odgovorni za nesreću u Novom Sadu Vesti 15:41 30 Vesti 15:41 30",Devojka izvučena živa ispod ruševina u Novom Sadu,2024-11-01
"Apelacioni sud je potvrdio da je policajka iz Valjeva Katarina Petrović oslobođena, jer se podaci o nesreći ne mogu smatrati tajnom. Na ovaj način Apelacioni sud je odbio kao neosnovanu žalbu Višeg javnog tužilaštva u Valjevu i potvrdio prvostepenu presudu Katarini Petrović, majorka policije iz Valjeva. Ona za  kaže da presuda nije samo njena lična pobeda, nego i pobeda institucija. Katarina Petrović ističe da, kako se navodi u saopštenju Apelacionog suda u Beogradu, presuda je doneta na Sudskom veću koje je održano 30. septembra. „Vest sam saznala praktično iz medija. Pozvala me novinarka danas popodne i zamolila za kratak komentar. Ja nisam znala o čemu se radi, pa mi je ona rekla. Iako sam očekivala ovakvu odluku, koja je jedina ispravna, prosto nisam mogla da budem sigurna da će tako biti odlučeno“, navodi major policije. Kako kaže, presuda je potvrda koja pokazuje da se ne radi samo o njenoj ličnoj pobedi, nego i pobedi institucija. Apelacioni sud potvrdio: Policajka iz Valjeva Katarina Petrović oslobođena optužbe Vesti 31. okt 2024 29 Vesti 31. okt 2024 29 Policajka Katarina Petrović: Nisu problem ljudi sa kapuljačama, nego oni po čijem nalogu rade Vesti 24. sep 2024 16 Vesti 24. sep 2024 16 „Potvrda da ljudi koji sede u tim institucijama zapravo rade svoj posao u skladu sa zakonom, odnosno sa onim činjenicama koje su ispred njih. I ovo je velika pobeda ne za mene, nego generalno za sve nas na neki način“, ističe. Presuda je, navodi, konačna. „Ja sam oslobođena svih optužbi koje su mi do sada stavljene na teret, ali je ovo samo jedan deo borbe koja je sve vreme na mojim plećima. Naime, ostao je deo disciplinske odgovornosti, postupak još uvek traje, ja sam još uvek privremeno udaljena iz MUP-a zbog postupka koji sam napravila“, objašnjava. Govoreći o kolegama iz policije i tome kako se ponašaju prema njoj, naša sagovornica kaže da ima mnogo njih koji nemaju nikakav problem da se sa njom sretnu, ali ima i onih koji su kako kaže, bili njeni najbliži saradnici pre hapšenja, a sada ih nigde nema. Kolegama koji bi hteli da se odvaže kao ona, poručuje: „Ne znam koliko će ih inspirisati da učine nešto poput onog što sam ja uradila, ali biće dovoljno da se samo u svom radu posvete zakonima i pravilima. I nas kao policajce zakoni štite. I uopšte nismo u obavezi da izvršimo bilo šta, a posebno ne nešto što predstavlja izvršenje krivičnog dela. Tako da izgovori da mi ne možemo – možemo mnogo. Ja sam ovim mukotrpnim postupkom dokazala da ono za što sam bila optužena u startu apsolutno nije postojalo, zašto sam bila zatvorena i tako dalje. Mislim da je sve individualna stvar, ali zakon nas štiti upravo ako radimo u skladu sa zakonom“, zaključuje.","Katarina Petrović za : Oslobađajuća presuda nije samo moja pobeda, nego i institucija",2024-10-31
" Radnik kineske nacionalnosti pretio je samoubistvom skokom sa velike visine u fabrici guma Linglong u Zrenjaninu, potvrđeno je za  u Ministarstvu unutrašnjih poslova. Incident se dogodio oko podneva , a na fotografijama do kojih je došlanaša redakcija vidi se muškarac kako stoji na krovu fabrike. Iz MUP-a su objasnili da su odmah po pozivu izašli na teren i odredili pregovarača koji je uspeo da ubedi radnika da odustane od svoje namere. Izvori  kažu da je radnik pokušao samoubistvo zbog neisplaćene zarade.  se ovim povodom obratio i upravi fabrike i Višem javnom tužilaštvu u Zrenjaninu, ali još nismo dobili odgovor. Pročitajte još: (FOTO) Devojka propala kroz pod čitaonice na Pravnom fakultetu u Beogradu Vesti 31. okt 2024 12 Vesti 31. okt 2024 12 Apelacioni sud potvrdio: Policajka iz Valjeva Katarina Petrović oslobođena optužbe Vesti 31. okt 2024 29 Vesti 31. okt 2024 29",saznaje: Radnik Linglonga pretio samoubistvom zbog neisplaćenih plata,2024-10-31
"Ilustracija /Marina Pupavac Sinoć oko 20 časova četrdesetpetogodišnji muškarac zadobio je teške povrede usled uboda nožem, saopštila je beogradska služba Hitne pomoći. On je prevezen u Urgentni centar, prenela je RTS. Dežurne lekarske ekipe intervenisale su tokom noćne smene 128 puta, a od toga su 22 intervencije bile na javnim mestima. Hronični pacijenti najčešće su se obraćali službi Hitne pomoći. Pročitajte još Hitna pomoć: U toku noći 126 intervencija, najviše poziva zbog visokog krvnog pritiska Vesti 28. okt 2024 0 Vesti 28. okt 2024 0",Hitna pomoć: Muškarac ranjen nožem u Beogradu,2024-11-02
" Danas je u Novom Sadu počela trodnevna žalost zbog nesreće u kojoj je četrnaest osoba poginulo, a troje teško povređeno kada se na njih obrušila betonska nadstrešnica Železničke stanice u Novom Sadu. Troje povređenih koji se nalaze u UKC Vojvodina i dalje su u kritičnom stanju. Bivši nadzornik na rekonstrukciji Železničke stanice izjavio je za  da nije tačno da nadstrešnica nije bila predmet radova. U vezi sa nesrećom bi danas trebalo da bude saslušano dvadesetak osoba, uključujući i resornog ministra Gorana Vesića, najavilo je VJT. Građani Novog Sada okupili su se, na poziv opozicije, u 17 časova na mestu tragedije gde pale sveće i odaju poštu stradalima. 19:00 Građani pale sveće kod Starog savskog mosta Kako je i najavljeno u pozivu združene inicijative ""Most ostaje"", građani su počeli da se okupljaju kod Starog savskog mosta u Beogradu i pale sveće za žrtve jučerašnje tragedije u Novom Sadu, kao i sve nevine žrtve pogrešnih odluka. Očekuje se da će veliki broj građana doći u toku večeri i noći. 18:45 Kragujevčani pale sveće na Đačkom trgu Milan Nikić/  Kragujevčani su se okupili večeras na Đačkom trgu gde pale sveće u znak sećanja na poginule u tragediji koja se desila na Železničkoj stanici u Novom Sadu. Milan Nikić/  Reč je o spontanom okupljanju Kragujevčana, organizovanom putem društvenih mreža. 18:38 Lazović: Policija zaustravila člana ZLF i onemogućila odlazak u Novi Sad Kopredsednik ZLF Radomir Lazović izjavio je da je na putu za Novi Sad, gde je trebalo da prisustvuje skupu na kome se odaje počast nastradalima u jučerašnjoj nesreći na železničkoj stanici, policija zaustavila vozila kojim je upravljao njegov stranački kolega i odbornik u opštini Rakovica Predrag Cvetković i bez ikakvog razloga ga zadržavali i onemogućili da nastavi put ka Novom Sadu. 18:37 Građani i u Podgorici pale sveće za stradale u Novom Sadu Ispred Ambasade Srbije u Podgorici večeras je organizovano paljenje sveća za stradale u nesreći u Novom Sadu. 18:36 „To smo mogli biti mi, svi smo mi pod nadstrešnicom“  ""Kada sam čula šta se dogodilo pomislila sam da je ružan san iz kojeg ću se probuditi. Svima nam je nezamislivo i nestvarno ovo što se desilo i čekamo da neko preuzme odgovornost"", rekla je za  Ksenija Ćaćić, majka troje dece i jedna od učesnica skupa ispred Železničke stanice u Novom Sadu. 18:34 Vladan Milojević: Naše misli su sa porodicama nastradalih Trener fudbalera Crvene zvezde Vladan Milojević izjavio je, uoči utakmice protiv Vojvodine, saučešće porodicama žrtava tragedije u Novom Sadu. „Prvenstveno želim da izrazim najdublje saučešće porodicama nastradalih. Tragedija koja se dogodila je ostavila utisak na sve nas. Utakmica protiv Vojvodine će početi minutom ćutanja i biće posvećena svima koji su tragično nastradali, ali i ljudima koji su doživeli teške povrede i za čije se zdravlje molimo. Svima nam je izuzetno teško zbog tragedije koja nas je zadesila, u mislima smo sa porodicama nastradalih“, rekao je Milojević. 18:32 Savo Milošević: Sve u senci tragedije Trener FK Partizan Savo Milošević je uoči utakmice sa TSC-om, dao podršku porodicama nastradalih u jučerašnjoj tragediji u Novom Sadu. „Sve će ostati u senci ovog tradičnog događaja. Zaista čovek ostane bez reči. Jedino što možemo je da pošaljemo poruku porodicima nastradalih – da smo svim srcem i dušom uz njih. Čovek ne zna kako da se ophodi prema ovakvim stvarima. Zaista velika tragedija. Nadamo se da će porodice nekako uspeti da prevaziđu nešto ovako veoma teško. Svim srcem i dušom smo uz njih – cela država, ceo narod, da nekako preguraju ove sate i dane koji su zaista užasni“, rekao je Milošević. 18:25 TOK za : „Kad VJT utvrdi uzrok odlučićemo da li ćemo postupati“ Javno tužilaštvo za organizovani kriminal će odlučiti da li će postupati u slučaju nesreće, koja se juče dogodila na Železničkoj stanici u Novom Sadu, tek kada Više javno tužilaštvo u Novom Sadu utvrdi koji je uzrok . 18:23 Dašić: Vlasti nije problem da otkrije koliko košta gradnja, već koliko košta „ugradnja“ TANJUG/ NENAD MIHAJLOVIĆ Jedan od problema sa kojim se struka u Srbiji suočava jeste taj što je zbog međudržavnih sporazuma koje je predsednik potpisao sa Kinom pristup dokumentima vrlo restruktivan, kaže građevinski inženjer Danijel Dašić. On dodaje da nigde u svetu ti dokumenti nisu tajna, ali da ovde vlasti izgleda nije problem da otkrije koliko košta gradnja, nego koliko je koštala ""ugradnja"" . 17:58 Đurić: Građani da veruju u državu i sistem  Gradonačelnik Novog Sada Milan Đurić naveo je danas u 12 časova završen uviđaj i da su od tada veštaci na terenu kako bi utvrdili šta je dovelo do nesreće na Železničkoj stanici u Novom Sadu. Kako je naveo, ostaje pri stavu Ministarstva da nadstrešnica nije bila predmet rekonstrukcije, građanima poručuje da moraju da veruju u državu i sistem , a na pitanje da li će neko podneti ostavke, naveo je - da mi prvo uradimo posao. Učitaj još","BLOG: Građani se okupljaju na mestu tragedije, troje povređenih i dalje u kritičnom stanju",2024-11-02
"/FotoDax Tokom noći dogodilo se pet saobraćajnih nesreća u kojima je povređeno šest osoba, četiri su prevezene u zdravstvene ustanove a dve zbrinute na licu mesta, saopštila je beogradska služba Hitne pomoći. Autobus je sinoć oko 21.00 sat u Umci, udario muškarca. On je zadobio teške povrede ekstremiteta i prevezen je u crvenu zonu Urgentnog centra, prenela je Radio televizija Srbije (RTS). Dežurne lekarske ekipe Hitne pomoći izlazile su na teren 107 puta, od toga je 21 intervencija bila na javnim mestima.",Šest osoba povređeno u pet saobraćajnih nesreća tokom noći u Beogradu,2024-11-01
"/ Bonma Suriya (Ilustracija) Više javno tužilaštvo u Novom Pazaru podiglo je optužnicu protiv dvadesetsedmogodišnjeg Seada Z. iz Sjenice, osumnjičenog da je, u februaru ove godine, ubio dvadesetosmogodišnjeg N.D. iz Tutina, saznaje radio Sto plus. Kako je saopštilo to Tužilaštvo, on se tereti da je N.D. „lišio života na svirep i podmukao način“ i optužen je za teško ubistvo, za koje je zaprećena kazna od najmanje 10 godina zatvora do doživotne robije. Optužnicu će razmatrati Viši sud, a Više tužilaštvo je zatražilo da se Seadu Z. produži pritvor. On se tereti da je 8. februara naneo smrtonosne povrede oštrim predmetom N.D. da bi potom, po saopštenju policije, telo ubijenog bacio u napušteni bunar u selu Međugor, u okolini Sjenice, gde je dva dana kasnije pronađeno. Kako je pobegao, pet dana nakon počinjenog zločina Viši sud u Novom Pazaru dao je saglasnost da se za njim raspiše međunarodna poternica i on je 21. februara uhapšen u Austriji. Srbiji je izručen krajem maja. Pored njega, istragom su obuhvaćeni i devetnaestogodišnji E.DŽ. iz Sjenice zbog neprijavljivanja pripremanja krivičnog dela i četrdesetogodišnji E.H. iz Novog Pazara zbog pomoći učiniocu posle izvršenog krivičnog dela. Ko je vehabija ubijen u Novom Pazaru: Planirao ubistvo muftije Zukorlića, pobegao posle napada na žandarma Vesti 18. avg 2024 79 Vesti 18. avg 2024 79",Podignuta optužnica za ubistvo na Pešteru,2024-11-01
" Poslanik i predsednik Ekološkog ustanka Aleksandar Jovanović Ćuta pozvao je danas sve opozicione poslanike i političare da zajedno s narodom spreče vlast da sruši Stari savski most u Beogradu. Jovanović je agenciji Beta kazao da bi svi „istinski“ opozicionari trebalo da budu s narodom na mostu. „Vlast planira da sutra počne s rušenjem mosta. Narod je rešen da spreči rušenje, ali na mostu nema dovoljno opozicionih poslanika i političara. Pozivam sve kolege poslanike i odbornike u gradskoj i opštinskim skupštinama i sve koji sebe smatraju opozicijom, da zajedno s građanima stanemo u odbranu Starog savskog mosta“, rekao je Jovanović. Grupa aktivista koja je sinoć protestovala zbog najavljenog rušenja Starog savskog mosta, prenoćila je nedaleko od tamošnjeg parka kako bi sprečili eventualni početak rušenja, a za večeras najavljuju nove akcije upozorenja. Predstavnik inicijative „Most ostaje“ Đorđe Miketić pozvao je građane i političke organizacije da večeras u 18 sati blokiraju Beograd na vodi kod Starog savskog mosta na 15 minuta. Miketić poziva na „blokadu upozorenja“ Beograda na vodi – borba za očuvanje Savskog mosta Vesti 01. nov 2024 10 Vesti 01. nov 2024 10 Aktivisti prenoćili kod Starog savskog mosta: Branićemo ga fizički, vlast odbija da nam pokaže rešenja o rušenju Vesti 01. nov 2024 35 Vesti 01. nov 2024 35",Jovanović Ćuta: Svi istinski opozicionari da budu s narodom na mostu,2024-11-01
"Izvor: Ministarstvo poljoprivrede, šumarstva i vodoprivrede Ministar poljoprivrede Aleksandar Martinović danas je na sastanku sa predstavnicima Instituta za ratarstvo i povrtarstvo Novi Sad, Instituta za kukuruz ""Zemun polje"", Udruženja Semenarska asocijacija Srbije i više semenskih kompanija zamolio da se ne podižu cenu sertifikovanog semena bez opravdanog razloga. Kako je saopštilo Ministarstvo, sastanak je organizovan zbog bojazni poljoprivrednika od mogućeg neopravdanog poskuplejnja sertifikovanog semena, nakon što je izmenom Zakona o podsticajima u poljoprivredi i ruralnom razvoju u 2025. godini predviđeno propisavanje regresa za sertifikovano seme u iznosu do 17.000 dinara po hektaru. Martinović je zamolio kompanije da pokušaju da profit ostvare kroz povećanu količinu prodate robe, a ne putem podizanja cene, kao i da imaju razumevanja za ekonomske i finansijske izazove sa kojima se poljoprivrednici susreću, a koji su pre svega uzrokovani poremećajima na svetskom tržištu. On je dodao da je izvesno da će mera kojom je poljoprivrednim proizvođačima omogućen regres za sertifikovano seme u iznosu do 17.000 dinara po hektaru doprineti većoj potražnji i većoj prodaji ovog semena. U razgovoru je naglašeno i da je postojanje velikog broja firmi u Srbiji koje se bave prodajom semena još jedan od razloga zbog kog proizvođači ne treba da strahuju od velikog i neopravdanog povećanja cene, jer će faktor konkuretnosti na tržištu svakako uticati na formiranje cene. Nekoliko udruženja poljoprivrednika najavilo skup u petak zbog odluke države da smanji subvenciju za seme Vesti 31. okt 2024 2 Vesti 31. okt 2024 2 Neka udruženja poljoprivrednika ipak protestuju 1. novembra, nisu bili ni pozvani na pregovore Vesti 28. okt 2024 5 Vesti 28. okt 2024 5",Ministar Martinović sa predstavnicima udruženja i kompanija o ceni sertifikovanog semena,2024-10-31
"Nacrt zakona o izmenama i dopunama Krivičnog zakonika udara na temeljne principe na kojima krivični postupak počiva, smatra advokat Jugoslav Tintor. On ističe da je struka dala brojne kritike i da su neke dale rezultate, ali da ispravljanjem pojedinih tačaka, nisu rešeni svi problemi, te da treba da stavimo prst na čelo i zaitamo se 'šta je ono što je prošlo'. Javna rasprava o Nacrtu zakona o izmenama i dopunama Krivičnog zakonika završena je juče, a struka je uputila brojne kritike alarmirajući javnost kakve bi posledice mogle da se dogode ukoliko ovakve izmene budu usvojene. Advokat Jugoslav Tintor gostujući u Novom danu na  kaže da je javna rasprava od mesec dana za ovako temaljnu izmenu sistemskog zakona suviše kratko vreme, te da je Advokatska komora Srbije ukazala na stvari koje dodatno treba korigovati i koje mogu biti problem. Navodi da je tražen produžetak javne rasprave, što bi, kako kaže, dalo više vremena da se argumentima uveri predlagač zakona da odustane od određenih rešenja, ali da ne veruje da će se to dogoditi. „Struka o svim tim izmenama nije dala svoj definitivni sud i vi imate nekih rešenja, na primer, protiv kojih su i advokatura, i kolegijum Vrhovnog suda, i tužilaštvo, i sada da ta rešenja prođu…“, kaže Tintor. Tužiteljka Paunović: Predložene kazne za pojedina krivična dela previsoke i nerealne Vesti 18. okt 2024 13 Vesti 18. okt 2024 13 „Ovo i nije javna rasprava“: Šta će biti sa spornim odredbama izmena Krivičnog zakonika Vesti 30. okt 2024 3 Vesti 30. okt 2024 3 Međutim, ističe da su kritike upućene od strane struke dale neke efekte te su najavljene izmene i preciziranja pojedinih zakonskih rešenja. „Juče ste imali da je u Palati pravde zvanično, ministarka pravde rekla, da menja opis krivičnog dela objavljivanje nedozvoljenog sadržaja na internetu, što je opet dobro jer na taj način se ipak vidi da to što govorimo i što kritikujemo ima nekog efekta da ne ostavlja te norme tako kako su definisane, da pod njih možete da podvedete bukvalno sve. Ona je rekla da će to biti precizirano, da će se odnositi na ubistvo, pedofiliju, falsifikovanje novca. Ako tako bude precizirano, to je onda nešto određenije. Isto je rečeno juče da se brisanje iznude iskaza neće desiti, biće ostavljeno kao krivično delo. Znači da je ipak struka to što je rekla da ne može bez krivičnog dela iznuda iskaza da funkcioniše u zemlji Srbiji, jer bi to predstavljalo ohrabrenje službenicima policije upravo da iznude iskaze ako ste dekriminalizovali to ponašanje. Mislim da je u tom delu imalo efekta“, objašnjava on. Prema njegovim rečima Zakonik o krivičnom postupku naziva se mali ustav, jer od toga kako su uređena prava i slobode u tom zakonu, zavise sloboda i prava građana u svakom demokratskom društvu. „Kada tu krenu da se neke stvari okreću naopačke, to je znak da mora javnost da reaguje. I ja sam tvrdio od prvog dana javne rasprave da su i neka krivična dela, kao što je krivično delo iznuda iskaza koje je skroz nespretno bilo formulisano, pa je javnost reagovala i to je sad korigovano. Nemojte misliti da smo sve probleme rešili time jer su te dve stvari ispravljene, zato što na drugoj strani treba da stavimo prst na čelo i zaitamo se ‘a šta je ono što je prošlo'“, navodi Tintor. Izmenama se udara na temeljne principe krivičnog postupka Dodaje da se izmenama ovog zakona udara na temeljne principe na kojima krivični postupak počiva. Kao primer navodi da se sudske odluke ne mogu zasnivati na dokazima koji su pribavljeni suprotno Ustavu, zakonu, drugim zakonima i opštim pravilima međunarodnog prava, te da bez te norme sistem pravila ne može da funkcioniše. „Kome je smetala ta rečenica? Što je neko tu rečenicu izvadio iz zakona i sklonio iz zakonika? I taj ko veruje da bez te rečenice mi možemo da u krivičnom postupku funkcionišemo. Ja tvrdim da ne može. Evo da vam kažem. Kako ja mogu kao advokat da osporavam dopuštenost nekog dokaza ako nemam normu koja kaže da nije dopušten dokaz koji je protivan Ustavu i zakonu. Ja mislim da je mogući razlog, pošto još rešenje jedno prati to rešenje, a glasi ovako – da ako postoji snimak lika ili glasa okrivljenog, to je dopušten dokaz bez preispitivanja kako je pribavljen. To je strašno opasna stvar. To znači da svaki snimak koji dođe u posed suda na bilo koji način, može biti dokaz u postupku na osnovu koga vas sude. To je opasno jer postoji tačna procedura posebnih istražnih radnji, ako neko hoće da sprovede ciljani nadzor komunikacije određene osobe“, objašnjava Tintor. Kao još jedan problem navodi i uvođenje pravila da je sud dužan da, kad tužilac završi sa svojim dokazima i on vidi da tu nema dovoljno da se donese osuđujuća presuda, utvrđuje sve što može da doprinese da optužnica bude dokazana. „Tu su poremećena dva principa na kojima postupak počiva. Da bi imali nepristrasan sud kojem građani veruju, vi morate da ga zadržite na poziciji da on ne otklanja posledice tužilačkih propusta i ne možete od njega tražiti da on snosi odgovornost za nešto što bi trebalo da bude rad drugog organa. Ako se kaže teret dokazivanja optužbe je na tužilaštvu, onda ne može sud tu bilo kome da polaže račune u slučaju oslobađajuće presude“, objašnjava on. To, kako navodi, znači da optuženi nema nikakve šanse, jer ako, kako objašnjava, u tužilaškoj istrazi tužilac prikuplja dokaze, a na glavnom pretresu mu se pridruži i sud, protiv te mašinerije sa tužilaštvom i sudom kao državnim organima koji nisu nepristrasni već rade na dokazivanju optužbe protiv pojedinca, taj građanin, pojedinac, može da ima i pet advokata, on u tako postavljenom sistemu nema šanse da se izbori. „Prosto do te mere su devalvirane ti ključne tačke na kojima počiva pravično suđenje i po stanovištu Evropskog suda za ljudska prava i po odlukama sudske prakse Strazbura“. kaže Tintor. Kao treću problematičnu stvar navodi i da će po novom zakonu biti moguće suditi na osnovu izjave drugog lica bez mogućnost da postavite nijedno jedino pitanje i da osporavate kroz pitanja to što vas tereti. „To je protiv sudske prakse Evropskog suda za ljudska prava. Oni su se tu odredili u mnogim svojim presudama, uključujući i neki broj presuda protiv Srbije. Mi smo tražili izmenu i kao Advokatska komora da se doda da je okrivljen i njegov branilac u bilo kojoj fazi postupka imao pravo da ispita tog svedoka, što je logično. Međutim, videćemo šta će biti reakcija na taj predlog, ali je to opasno jer dovodi do tzv. suđenja po automatizmu“, objašnjava advokat. Mora se naći ravnoteža između efikasnosti i pravičnosti Glavni princip kada se radilo na novim izmenama Zakonika bila je bila efikasnost, ali Tintor ističe da je potrebno naći pravilnu ravnotežu između efikasnosti i pravičnosti, koji se u krivičnom postupku sudaraju. „Uvek je od strane države težište na efikasnosti i na smanjenju troškova. A to uvek čujemo u svim javnim raspravama. Efikasnost, efikasnost, efikasnost. Ono što moramo da se zapitamo, koliko ta efikasnost na kojoj se insistira šteti kvalitetu vršenja pravde i u kojoj meri destabilizuje osnovne principe na kojima počiva pravičan sudski postupak. Bez te pravičnosti u postupku, jednostavno sudiće se kao u Sovjetskom savezu. To niko ne želi“, kaže sagovornik . Ipak, Tintor ističe da još ima šanse da se neke stvari isprave pre donošenja zakona.","Tintor: Kritike struke na izmene Krivičnog zakonika dale neke efekte, ali potrebno još izmena",2024-10-31
" Portparol Hitne pomoći u Novom Sadu Zoran Krulj izjavio je da je jednom mladiću amputirana noga nakon današnje nesreće u tom gradu, u kojoj je 14 ljudi poginulo kada je na njih pala teška armirano-betonska nadstrešnica Železničke stanice. „Osamnaestogodišnji mladić i devojke od 21 i 23 godine teško su povređeni i životno ugroženi u današnjoj tragediji na Železničkoj stanici u Novom Sadu. Mladiću od 18 godina amputirana je noga“, rekao je Krulj. Dodao je da je 10 njihovih ekipa dežuralo sve vreme i da i dalje dežuraju na Železničkoj stanici. Podsećamo, četrnaest osoba je stradalo u urušavanju nadstrešnice Železničke stanice u Novom Sadu, a sve informacije o tragediji čitajte u našem BLOGU. Đurić: Grad Novi Sad će snositi troškove sahrane poginulih na Železničkoj stanici Vesti 18:44 18 Vesti 18:44 18 (FOTO) Građani u Novom Sadu pale sveće žrtvama nesreće na Železničkoj stanici Vesti 18:40 9 Vesti 18:40 9 Ministar Vesić: Nadstrešnica nije rekonstruisana, što se može videti iz građevinske dozvole Vesti 01. nov 2024 286 Vesti 01. nov 2024 286","Mladiću od 18 godina amputirana noga, dve devojke teško povređene i životno ugrožene",2024-11-01
"Nova.rs ""Novim Sadom danas su ovladali strah, neverica i tuga zbog nesreće u kojoj je prilikom obrušavanja nadstrešnice na Železničkoj stanici u tom gradu, nastradalo osam osoba"", izjavio je odbornik Zajedno u Skupštini Novog Sada Radivoje Jovović. Odgovorne, kako je istakao, moramo da tražimo u Železnici Srbije, gradu Novom Sadu, građevinskoj infekciji. „Ova stanica je rak rana, nevervatno je da se ne reaguje na pukotine koje su mogle da se vide godlim okom i na to da da postoji velika opasnost da se nešto desi. O Ovome je trebalo razmišljati mnogti ranije“, rekao je Jovović za . Sada je, ističe, najpreče da se pomogne ljudima. Prema njegovim informacijama, više desetina ljudi je ispred Zavoda za trransfuziju krvi. On je kazao da su pukotine na zgradi primetili građani i obraćali se zvaničnicima ali nije bilo reakcije. „Apsolutno je neshvatljivo da se ovako nešto desi“, kazao je on podsećajući da je stanica rekonstruisana u više navrata poslednjih godiona ali da su ugovori skriveni i netransparentni. Kako je kazao, ovo nije trenutak da se igramo sa sudbinama ljudi i ljudskim bolom. Sada je trenutak da službe urade svoj poslao i da se pomogne ljiudima. Ovde sve vri od velikih emocija, besa i gneva. postoji ozbiljna uznemirenost i potreba da se u Novom Sadu nešto promeni, naglasio je. Više o nesreći čitajte u našem BLOGU .","Odbornik Zajedno: Ova stanica je „rak rana“, postojala je opasnost da se ovako nešto desi",2024-11-01
"/Gorodenkoff Policija je uhapsila tri osobe iz Jagodine zbog sumnje da su u prethodna tri meseca prodali falsifikovane parfeme, procenjene na oko 4.000.000 dinara, saopštila je lokalna policijska uprava. U saopštenju se sumnjiče da su prodaju parmefa oglašavali preko jedne stranice na internetu, a potom ih slali kurirskim službama kupcima na teritoriji Srbije. Terete se – N. M. (25), Đ. J. (25) i S. M. (25) da su u saizvršilaštvu izvršili krivično delo neovlašćena upotreba tuđeg poslovnog imena i druge posebne oznake robe ili usluga, Policijska uprava Jagodina sumnjiči N. M.i za neovlašćeno bavljenje određenom delatnošću. Na Kosovu uhapšeno šest osumnjičenih da su zelenašenjem i prinudom došli do milion evra Vesti 31. okt 2024 1 Vesti 31. okt 2024 1 U Turskoj uhapšen gradonačenik iz opozicione partije zbog navodne veze sa teroristima Svet 31. okt 2024 0 Svet 31. okt 2024 0 Policija je od Đ. J. privremeno oduzela 1,3 miliona dinara, 14.300 evra, automobil „mercedes“ i računar koji je, kako se sumnja, koristio za izradu internet stranice za oglašavanje. U stanu N. M. pronađena je veća količina garderobe sa, kako se sumnja, falsifikovanim oznakama poznatih robnih marki, čija se vrednost procenjuje na oko 563.000 dinara. Osumnjičenima je određeno zadržavanje do 48 sati i biće privedeni u Tužilaštvo.",Uhapšene tri osobe iz Jagodine osumnjičene za prodaju falsifikovanih parfema,2024-10-31
" Sramna je i nedopustiva relativizacija Radio-televizije Srbije (RTS) problema sa Savskim nasipom u Novom Beogradu jer oštećenja tog hidrotehničkog objekta u slučaju poplava ugrožavaju živote i imovinu više od 100.000 stanovnika, ocenio je danas docent Katedre za bujice i eroziju Šumarskog fakulteta i odbornik Pokreta Kreni-Promeni u Skupštini Grada Aleksandar Anđelković. Dodao je da je u emisiji „Beogradska hronika“ u sredu, 30. oktobra, emitovan prilog o Savskom nasipu „očigledno napravljen s namerom da se ne dozvoli eventualno podizanje i produbljivanje teme o oštećenjima“. „Samo dan pre emitovanja ovog priloga, Pokret Kreni-Promeni organizovao je konferenciju za medije na kojoj smo govorili o ozbiljnosti ovog problema, izneli niz argumenata i činjenica zbog kojih bi Novobeograđani trebalo da brinu za svoju bezbednost“, rekao je Anđelković. Ocenio je da je Savski nasip u „jako lošem opštem stanju“ jer je više od 40 puta nelegalno prokopavan za provlačenje instalacije do splavova, kruna nasipa se nelegalno koristi za saobraćaj, a neretko njome idu i teški kamioni od po 40 i više tona. Kreni-promeni: Savski nasip probušen na više od 40 mesta, ugroženi životi 100.000 ljudi Vesti 29. okt 2024 7 Vesti 29. okt 2024 7 Anđelković je naveo da su primetna oštećenja i na kruni na Savskog nasipa, i na njegovim kosinama. Zbog toga je, po Anđelkovićevim rečima, apsolutno tačna i alarmanta konstatacija Javnog vodoprivrednog preduzeća „Srbijavode“ od septembra ove godine „da više ne mogu garantovati bezbednost kako pokretne tako i nepokretne imovine, ali ni živote i zdravlje ljudi koje nasip štiti od poplava“. „Uprkos svemu tome, RTS je u svom prilogu potpuno izostavio da pomene osnovnu ulogu Savskog nasipa, već se bavio nelegalnim saobraćajem po kruni ovog hidrotehničkog objekta iz perspektive ometanja šetača i biciklista što je minoran problem u poređenju s tim da je saobraćaj doveo do oštećenja na nasipu koja mogu dovesti do proboja i plavljenja branjene zone što bi ugrozilo živote i imovinu preko 100.000 Novobeograđana“, naveo je Anđelković u saopštenju. Podvukao je da je izneto i nekoliko neistina kao što je odgovor JVP „Srbijavoda“ da nisu nadležne za saobraćaj na nasipu. „Ozbiljan Javni servis, ali i urednik emisije „Beogradska hronika“, proverio bi ove tvrdnje i shvatio da je Savski nasip hidrotehnički objekat na vodnom zemljištu u nadležnosti JVP ‘Srbijavoda’, a da saobraćaj nije legalan, dakle nema nadležnih za saobraćaj na nasipu, već su ‘Srbijavode’ nadležne da saobraćaja na nasipu ne bude“ ukazao je Anđelković. Dodao je da se RTS-ov prilog završava u tonu da „kafane moraju da rade, kako one u Skadarliji tako i one na splavovima te je u redu prevoziti piće do njih i ako se time krši Zakon“ mada ;“objekat koji brani 100.000 ljudi od poplava nije uporediv s ulicama koje su zabranjene za saobraćaj“. „Prilog (RTS) je u skladu s dnevnopolitičkim potrebama vlasti da se razvodni i dezavuiše svaka potencijalna istina o veličini problema uništavanja Savskog nasipa i ugroženosti života i imovine Novobeograđana u slučaju većeg porasta vodostaja“, zaključio je Anđelković.",Anđelković: Opasan i sraman prilog RTS-a o oštećenjima Savskog nasipa u Novom Beogradu,2024-10-31
" SAD su saopštile da se slažu sa ocenom Evropske unije da je Vlada Srbije prekršila obaveze iz dijaloga sa Prištinom usvajanjem Predloga zakona o organizaciji i nadležnosti pravosudnih organa u procesuiranju krivičnih dela počinjenih na Kosovu. Povodom tog Predloga zakona, koji je Vlada Srbije usvojila 28. oktobra, američki Stejt department je naveo da SAD podržavaju teritorijalni integritet i suverenitet Kosova na celoj teritoriji. „Dijalog uz pomoć EU razvio je praktična rešenja koja će promovisati prava svih građana Kosova, uključujući Srbe na severu Kosova, kako se poziva u dijalogu. To treba sprovesti“, navodi se u odgovoru portparola Stejt departmenta za Radio Slobodna Evropa. Stejt department je takođe pozvao Beograd i Prištinu da bez odlaganja primene obaveze iz prošlogodišnjeg Sporazuma o putu ka normalizaciji između Kosova i Srbije, uključujući formiranje Zajednice opština sa srpskom većinom (ZSO). Netanjahu izaslanicima SAD: Primirje s Hezbolahom mora garantovati bezbednost Izraela Svet 31. okt 2024 0 Svet 31. okt 2024 0 Ambasador Češke: Očekujemo da Srbija uskoro otvori nova poglavlja u pregovorima sa EU Vesti 31. okt 2024 2 Vesti 31. okt 2024 2 EU tvrdi da su se lideri Srbije i Kosova usmeno saglasili sa tim Sporazumom 27. februara 2023. u Briselu, kao i sa njegovim Implementacionim aneksom, 18. marta 2023. u Ohridu, i da su oba dokumenta pravno obavezujuća za obe strane. Povodom Predloga zakona o organizaciji i nadležnosti pravosudnih organa u procesuiranju krivičnih dela izvršenih na teritoriji Autonomne pokrajine Kosovo i Metohija, EU je juče upozorila da usvajanje tog akta „predstavlja jasno kršenje obaveza Srbije iz dijaloga“ sa Prištinom. „Evropska unija podseća Srbiju da je obavezuju svi sporazumi iz dijaloga i da su oni sastavni deo procesa evropskih integracija“, navela je portparolka Evropske unije Nabila Masrali u pisanom odgovoru za Radio Slobodna Evropa. EU je pozvala Srbiju da ponovo razmotri donošenje tog zakona, koji je predsednik Srbije Aleksandar Vučić najavio sredinom septembra kao odgovor na odluku prištinskih vlasti da počnu sa zatvaranjem institucija Vlade Srbije na Kosovu. Te poteze Prištine međunarodna zajednica je kritikovala kao „nekoordinisane i jednostrane“. Premijer Srbije Miloš Vučević izjavio je juče da „ne vidi kako je“ taj predlog zakona u suprotnosti sa sporazumima postignutim u dijalogu Beograda i Prištine. Vlada Srbije je u ponedeljak saopštila da taj Predlog zakona predviđa „adekvatne mehanizme za povezivanje pravosudnih organa i koncentracije stručnog znanja koje bi, u zavisnosti od svakog konkretnog predmeta, javnom tužilaštvu pružalo jaku potporu ne samo za sprovođenje istrage, odnosno prikupljanje dokaznog materijala za podizanje optužnog akta, već i dalje tokom sudskog postupka, sve do pravosnažnog okončanja“. Predloženim zakonom se, kako je navela Vlada, „omogućava specijalizacija sudova koji sude u predmetima za krivična dela izvršena na teritoriji Kosova i Metohije i koncentracija njihove nadležnosti, kako bi suđenja u tim krivičnim postupcima bila efikasnija i dobila na značaju“.",SAD: Srbija krši obaveze iz dijaloga Predlogom zakona o pravosudnoj nadležnosti na Kosovu,2024-10-31
"Aleksandar Ivković iz European Western Balkans (EWB) kaže da je prosečna ocena za napredak Srbije u procesu pristupanja Evropskoj uniji – 3,11, a da je za članstvo potrebna „makar četvorka“. Objašnjavajući trenutni odnos Srbije i EU on kaže da je on transakcioni i da je EU više interesno nego vrednosno orijentisana, a da će evropske vrednosti morati da brani samo lokalno stanovništvo. Komentarišući poslednji izveštaj Evropske komisije o napretku Srbije, Ivković je u Novom danu rekao da taj dokument treba posmatrati kao celinu, a da kada se pogleda ukupan prosečni uspeh ocena je 3,11 što je minimalni napredak u odnosu na prošlogodišnju ocenu 3,05. Međutim, iz ključnih oblasti kao što su vladavina prava i demokratija i dalje imamo – dvojuku. „Takvim tempom ne možemo da mislimo da dostignemo standarde neophodne za članstov u Evropskoj uniji. A treba nam makar četiri da bisto dobili standarde prihvatljive u EU“, ocenio je gost Novog dana. On kaže da vlast nema motivaciju da ubrza proces pristupanja i da sama ne sprovodi svoj program usklađivanja sa EU. Vučeviću uručen izveštaj EK o Srbiji: Shvatili smo poruke Brisela koje ne čujemo prvi put Vesti 30. okt 2024 63 Vesti 30. okt 2024 63 Vučić o izveštaju EK o neusklađenosti spoljne politike: U pravu su ljudi, čestitam im što su primetili Vesti 30. okt 2024 14 Vesti 30. okt 2024 14 Evropski dopisnik  o izveštaju EK: Srbija nije napredovala, neophodna promena u glavama političara Vesti 30. okt 2024 12 Vesti 30. okt 2024 12 „Ne znam kako bi se ova vlast snašla kada bi im iz Evropske unije stigla ponuda: ‚Evo, u ovom roku ako se uskladite postaćete članica EU‘. Mislim da bi to bila neprijatna poruka jer bi morali ili da odustanu od Eu ili da rade na svim onim stvarima i to bi bilo sečenje grane na kojoj sede“, kazao je Ivković. Opisujući odnos EU prema Srbiji, on kaže da je taj odnos transakcioni – vi nama date nešto, mi vas hvalimo. U tom konteksu tumači izjave predsednice Ursule fon der Lajne , međutim gost Novog dana ističe da ona preteruje čak i iz perspektive EU i da to ne rade drugi evropski lideri, poput Emanuela Makrona i Olafa Šolca koji imaju odnose s predsednikom Aleksandrom Vučićem. „Zbunjen sam tom njenom strategijom… Gde god ode na Balkan ona je puna hvalospeva“, podseća Ivković i kaže da je to možda njena lična strategija da se približi liderima. Govoreći o politici EU prema zemljama kandidatima, Ivković kaže da je on više interesno nego vrednosno orijentisan. „Poslednjih godina i decenija kada EU dođe u situaciju da bira da li će da promoviše i štiti svoje vrednosti, ili neće da rizikuje svoje odnose sa nekim liderima koji m ipak znače na planu geopolitike i bezbednosti, oni uglavnom biraju ovo drugo. To je zbog nesigurnosti međunarodnog okruženja. To su faktori koji utiči da je eu više interesno nego vrednosno orijentisano. To neće da se promeni u doglednoj budućnosti“, rekao je Ivković i dodao da će za evropske vrednosti morati da se bori lokalno stanovništvo. Postavljanje Hrvata Tonina Picule za izvestioca Evropskog parlamenta za Srbiju izazvalo je burne reakcije kod najviših državnih zvaničnika. Gost Novog dana slaže se sa ocenom Nemanje Todorovića Štiplije koji je napisao da su napadi na Piculu alibi vlasti za sve buduće kritike koje od Picule budu dolazile. Ivković podseća da Picula pripada grupi socijaldemokrata u Evropskom parlamentu, koji su bili kritični prema vlastima u Srbiji. „Politika socijaldemokrata prema Srbiji je jasna i da nije Picula postavljen, vlast bi bila neprijateljski raposložena prema njemu, odmah bi tražila načine da ga opiše kao antisrbina, pa da glasači vlasti ne uzmu za ozbiljno kritike koje će dolaziti. To je strategija prema Piculi i strategija prema kojoj će vlast ostati u neprijatlejstvu sa Evropskim parlamentom. Ali će Evropski parlament ostati otvoreniji prema opoziciji, što je dobro za opoziciju“, ocenio je gost Novog dana.","Ivković: EU više interesno nego vrednosno orijentisana, zbunjujuća strategija Fon der Lajen",2024-10-31
"TANJUG/ STRAHINJA AĆIMOVIĆ Ambasador Češke u Srbiji Jan Bondi izrazio je očekivanje da će Srbija uskoro otvoriti nova poglavlja u pristupnim pregovorima sa Evropskom unijom. „Poslednje tri godine napredovanje Srbije ka EU je bilo usporeno i očekujemo da će doći do ubrzanja u narednom periodu“, rekao je Bondi dodavši da je i novi Izveštaj Evropske komisije pozitivan u pogledu nastavljanja pristupnih pregovora i otvaranja novih poglavlja. U intervjuu agenciji Beta, Bondi je rekao da se nada da će EU proširiti svoje članstvo do kraja mandata nove Evropske komisije. „Teško je predviđati, ali nadam se jer mislim da postoji vremenski podsticaj, to znači da nešto treba da se uradi i ne bi trebalo da izgubimo zamah, ni na jednoj strani“, rekao je. On je ocenio da je „Evropi potrebno da ima Zapadni Balkan na svojoj strani dok je balkanskim zemljama potrebno da imaju projekciju šta mogu da očekuju u budućnosti“. Pejić Nikić: Izveštaj EK pokazao najskromniji napredak Srbije do sada Vesti 31. okt 2024 0 Vesti 31. okt 2024 0 PSG: Izveštaj Evropske komisije pokazuje nazadovanje i stagniranje Vesti 30. okt 2024 2 Vesti 30. okt 2024 2 Vučeviću uručen izveštaj EK o Srbiji: Shvatili smo poruke Brisela koje ne čujemo prvi put Vesti 30. okt 2024 63 Vesti 30. okt 2024 63 Na pitanje očekuje li pritisak EU i zemalja članica na Srbiju zbog neusklađivanja sa spoljnom politikom EU, pre svega zbog neuvođenja sankcija Rusiji, Bondi je rekao da „ne bi govorio o pritisku već o sugestijama“. „Kako mi kažemo, domaći zadatak treba da se uradi kod kuće. To znači da, u nekim poglavljima, Srbija ima dosta posla koji treba da uradi, a za to postoji i podrška sa evropske strane“, rekao je ambasador. Govoreći o izboru hrvatskog evroposlanika Tonina Picule za izvestioca Evropskog parlamenta za Srbiju i reakcijama najviših srpskih zvaničnika, ambasador Češke je rekao da se „mora igrati sa kartama koje su na stolu, a ne ispod stola“. On je naveo da je Picula iskusan političar i da veruje da je relevantan partner. „Njegova uloga je da podrži članstvo Srbije u EU nadam se da će to i činiti“, dodao je. Normalizacija odnosa sa Kosovom i u novom izveštaju EK ostaje kriterijum od kojeg zavisi tempo približavanja Srbje EU, a ambasador Bondi kaže da bi problemi trebalo da se rešavaju za stolom. „Nadam se da će biti napretka, ako ne sada, onda posle izbora na Kosovu i želeo bih da ne bude više nestabilnsti i nasilja, već diskusija o mogućem načinu za život tamo“, rekao je. Bondi je ocenio da Srbija treba da nastavi evropski put i podršku ideji zajedničke EU i zajedničkih vrednosti jer je to najbolji način da se prevaziđu očekivane i neočekivane promene, poput klimatskih promena, energetske i migrantske krize. Ambasador je pohvalio ulogu Srbije u rešavanju migrantske krize i sporazum sa Evropolom. „U poslednjih nekoliko meseci broj migranata na balkanskoj ruti opao je za 70 odsto, a najviše ih je dolazilo preko Bosne i Hervegovine i preko Hrvatske, a ne preko Srbije“, rekao je. Novi ambasador Češke rekao je i da mu je cilj da pomoviše ne samo političku i ekonomsku, već i kulturnu saradnju sa Srbijom i akademske razmene, posebno za mlade generacije. „U prošlosti je postojao jak uticaj češke kulture na umetnike u Srbiji i obratno. Mi volimo srpsku muziku, divimo se vizuelnim umetnostima i drugim ostvarenjima u kulturi i nadam se da da ćemo udahniti novi život u kulturne aktivnosti kao i razmenu studenata i profesora“, rekao je Bondi u intervjuu agenciji Beta.",Ambasador Češke: Očekujemo da Srbija uskoro otvori nova poglavlja u pregovorima sa EU,2024-10-31
"U centru Novom Sadu okupio se veliki broj građana koji pale sveće, javlja reporteka . Među okupljenima vlada potpuni muk. Poziv na okupljanje, nešto ranije, uputili su iz neformlane grupe „Stav“. Mila Pajić, iz Stava, navodi da su imali potrebu da se okupe jer ih je lično jako potreslo to što se dogodilo i zato što su želeli da bar na neki način izraze saučešće porodicama čiji članovi su poginuli i povređeni na Železničkoj stanici u Novom Sadu. „Želeli smo da vidimo šta to Novi Sad još treba da pretrpi i da li će Novi Sad moći da opstane kada se sve oko nas ruši“, ističe. Kako kaže, naredni period je namenjen za tišinu, za jedan muk, za jedan mrak kao što se to sada može čuti.  „Tražimo odgovornost jer smatramo da ovakav jedan zločin, a ne nesreća, ne sme ostati zaboravljen i ne može biti vest za dva dana koja će se zaboraviti i o kojoj ćemo pričati kao o još jednoj u nizu, već da se u ovom slučaju zaista moraju naći odgovorni ljudi zbog kojih su poginuli mladi koji su sedeli i čekali voz“, zaključila je.  Građani su ostavili i poruke na kojima piše „Ko je kriv?“, „Ostavke“, „Krov jedne stranice nije kruška, da otpadne kad je vreme“, „Čuvaj mi se Novi Sade“. Sve o nesreći na Železničkoj stanici u Novom Sadu pratite u našem BLOGU. Povezane vesti: Građani odaju poštu stradalima: „Ovakva katastrofa nije zadesila Novi Sad od bombardovanja“ Vesti 19:58 10 Vesti 19:58 10 Očevidac tragedije u Novom Sadu: Grunulo je kao bomba, mislili smo da će se cela zgrada srušiti Vesti 19:50 16 Vesti 19:50 16 Mladiću od 18 godina amputirana noga, dve devojke teško povređene i životno ugrožene Vesti 19:42 9 Vesti 19:42 9","U Novom Sadu potpuni muk: „Ovakav zločin, a ne nesreća, ne sme ostati zaboravljen“",2024-11-01
"/Baloncici Stanje na putevima će biti isto kao i prethodnih dana, te se vozačima savetuje da vožnju prilagode načinu na koji bi mogli pravovremeno da reaguju na opasnosti na putu, saopštio je Auto-moto savez Srbije. Na graničnim prelazima nema zadržavanja za putnička vozila. Teretna vozila čekaju sat vremena da izađu iz Srbije na graničnom prelazu Kelebija. Na graničnom prelazu Batrovci teretna vozila čekaju tri sata na izlazu iz Srbije. Na ostalim graničnim prelazima nema zadržavanja za sve kategorije vozila. Pročitajte još Saobraćajni inženjer o Starom savskom mostu: Bojim se da nemamo više prostora za javnu raspravu Vesti 01. nov 2024 8 Vesti 01. nov 2024 8","AMSS: Vozačima se savetuje oprez, na granicama bez gužve za automobile",2024-11-02
"U Višem sudu u Beogradu danas je za 20. novembar odloženo suđenje Miljani i Vladimiru Kecmanović, roditeljima dečaka koji je 3. maja prošle godine u OŠ ""Vladislav Ribnikar"" ubio devet vršnjaka i čuvara te škole. Suđenje je prema rečima advokata odloženo kako bi se odbrana upoznala sa proširenom optužnicom. Povezane vesti Tužilaštvo proširilo optužnicu protiv Kecmanovića: „Ponašanje roditelja rezultiralo nezapamćenom tragedijom“ Vesti 25. okt 2024 68 Vesti 25. okt 2024 68 Miljani Kecmanović produžena mera zabrane komunikacije sa sinom Vesti 14. okt 2024 9 Vesti 14. okt 2024 9 Na sledećem suđenju Vladimir i Miljana Kecmanović bi trebalo da se izjasne na okolnosti novog krivičnog dela koje im je stavljeno na teret proširenom optužnicom, odnosno krivičnog dela zapuštanje i zlostavljanje maloletnog lica, rekao je novinarima punomoćnik oštećenih Marko Janković po izlasku iz suda. Branilac Kecmanovića Irina Borović je navela da je proširenjem optužnice maloletni K.K. dobio status oštećenog. Ovo je prvo suđenje otkako je Više javno tužilaštvo u Beogradu protiv Kecmanovića proširilo optužnicu zbog sumnje da su su počinili krivično delo zapuštanje i zlostavljanje maloletnog lica. Miljana i Vladimir Kecmanović bi trebalo da se izjasne na okolnosti tog optuženja. Precizirana optužnica je usledila nakon ispitivanja maloletnog izvršioca ubistva K.K. U ovom predmetu sudi se roditeljima dečaka, Vladimiru i Miljani Kecmanović i instruktoru streljane Nemanji Marinkoviću, koji je optužen za krivično delo davanje lažnog iskaza.","Odloženo suđenje Kecmanovićima, njihova braniteljka kaže da je proširenjem optužnice K.K. dobio status oštećenog",2024-11-01
"Zahtev Vladimira Đukanovića, branioca Predraga Koluvije, prvookrivljenog u postupku Jovanjica, da se pred sudom sasluša i Bratislav Gašić, sadašnji ministar odbrane, a nekadašnji šef BIA, deo je unutrašnjeg obračuna u SNS-u, smatra novinar nedeljnika Radar Vuk Cvijić. Cvijić za  kaže da taj sukob traje već oko godinu dana. „Provlači se to, ne onako spektakularno kako je bilo u obračunu sa Nebojšom Stefanovićem, nekadašnjim ministrom i policije i odbrane, ali sada polako to već eskalira. Uostalom, taj predlog je dao jedan od jastrebova SNS-a, Vladimir Đukanović, koji je u svim predmetima koji imaju dodira i značaja za ovu vlast. I čini se, posmatrajući s polja, da je on kontrolor. Uostalom, on je poslao i poruku, čini se Gašiću, iako nije napisao ime, o Brutu, kako je on pisao da postoji Brut među naprednjacima. To da mi živimo u nekoj despotskoj vlasti, nama je jasno, ne moraju da nam kažu“, objašnjava novinar nedeljnika Radar. Kada je u pitanju uzrok neslaganja, odnosno napada jedne struje na Bratislava Gašića, Cvijić navdi da misli da tu nisu politički razlozi i razlozi u ideologiji. Đukanović insistira da se Bratislav Gašić sasluša u postupku „Jovanjica“ Vesti 30. okt 2024 60 Vesti 30. okt 2024 60 Tužilac Drecun: Učesnici „Jovanjice 2“ pokušavali da stopiraju istragu i diskredituju policijske inspektore Vesti 29. okt 2024 5 Vesti 29. okt 2024 5 „Ono što do nas dolazi je da su to uvek svađe oko plena i moći unutar tog tabora. Oni monolitno nastupaju, tamo da nema različitih mišljenja, ali itekako ima borbe za moć, uticaj, a i plene onda. Čini mi se da su dva razloga zašto je tako nastupio Đukanović, naravno ne u svoje ime, svi znamo u čije ime on nastupa i koga svi oni zovu šefom i kakva je poruka poslata. Zavisi od toga da li će se Gašić pojaviti i zaista biti saslušan u sudu ili je ovo samo poruka upozorenja. Ako će biti saslušan, pretpostavljam da se od njega očekuje bezpogovorna odanost i u takvim prilikama, kao što smo imali prilike da vidimo sa Dijanom Hrkalović koja je bila uhapšena, pa i u tim trenucima je na tim prvim saslušanjima pokazivala bezpogovornu odanost Vučiću, kad nije ni pitana govorila o poštovanju njega i njegove porodice. Kada je promenila advokata Đukanovića, onda je sve pošlo nabolje za nju, puštena je, brani se sa slobode, nema više tabloidnih napada, zapravo je ona postala glasnogovornica ove vlasti u tim istim tabloidima, mislim i u elektronskom izdanju koji su je napadali“, objašnjava on. Pozivu da se sasluša Gašić prethodile su teške optužbe inspektora koji su otkrili Jovanjicu. „Saslušan je inspektor Mitić koji je rekao da je postojala intencija, kako je rekao, da se uhapsi Bratislav Gašić i Škero, šef Beogradske BIA. Imamo te poruke između Koluvije i Gašića i Gašić je rekao da je to bila samo čestitka. On je javno odgovarao. Mislim da je to sve pogrešno, zato što prvo on može o tome da govori javno, ali pre toga je morao o tome da govori u tužilaštvu i sudu. Prvo u tužilaštvu da objasni tamo šta je radio i to bi bila jedna sveobuhvatna istraga, koja nije tako sprovedena“, navodi Cvijić, dodajući da je Gašić bio predmet samo policijske istrage i da je o tome svedočio pomenuti inspektor. Sagovornik  podseća da je i predsednik u jednom trenutku branio Bratislava Gašića. „Kada se govori o njegovoj ulozi, kada je Gašić rekao da su razmenili samo tu jednu poruku: ‘ove godine nećemo slaviti’, predsednik je rekao: ‘siguran sam da Bata Gašić nije uradio ništa protiv zakona’. Branio ga je u javnosti. Branio ga je više puta. Branio ga je u slučaju one tragedije kada je pao helikopter. Ali, podsetimo se, tako je branio i Stefanovića za GIM. Stefanović je dobro prošao, ali neki njegovi bliski saradnici nisu. Oni su u kirgistanskom zatvoru“, kaže Cvijić, podsećajući na slučaj državljana Srbije koji su uhapšeni u Kirgistanu, a što je otkriveno kada je žena jednog od njih, odnosno profesora Mašinskog fakulteta, objavila to. O tom slučaju se potom oglasilo jedino Ministarstvo spoljnih poslova i to sa zakašnjenjem od meseca dana, odnosno tek kad je izašla supruga uhapšenog profesora, potvrđujući da su dvojica državljana uhapšena, ali krijući identitet drugog. „U pitanju je Mladen Petković, koji je, kako svi znamo, bio direktor Krušika i zatim direktor Zastava oružja kada je uzbunjivač Aleksandar Obradović otkrio da je bilo najviše tih koruptivnih ugovora sa firmama Slobodana Tešića, sa GIM-om itd. I umesto da se tada sprovede istraga, on je nagrađen sa još pet godina, do prošle godine, u maju je bio direktor Zastava oružja. I oba ta preduzeća, te fabrike, su doživela rekordne minuse, nikada nisu doživela takve minuse u trenutku kada je njihovo oružje bilo traženo“, objašnjava on.","Cvijić: Zahtev da Gašić svedoči u slučaju Jovanjica deo obračuna unutar SNS, poput onog sa Stefanovićem",2024-10-31
"KoSSev Kosovska policija je saopštila da je uhapsila šest osumnjičenih za krivična dela zelenašenja i prinude. Navodi se da su osumnjičeni ugovorili značajno neproporcionalne iznose kamate u zamenu za usluge, koristeći tešku finansijsku situaciju žrtava i nezakonito pribavili preko milion evra, delom nepokretne i pokretne imovine. U Prizrenu i Suvoj Reci blokirano je 20 stambenih jedinica i poslovnih prostorija, oduzeto pet vozila, pet komada oružja i municije, važna dokumentacija, uključujući ugovore i predugovore, gotovinu, digitalne dokaze, kao i bankovne račune osumnjičenih. Odlukom tužioca osumnjičenima je određena zadržavanje od 48 sati. Zbog nedostatka kvoruma ponovo prekinuta sednica parlamenta Kosova Vesti 31. okt 2024 0 Vesti 31. okt 2024 0",Na Kosovu uhapšeno šest osumnjičenih da su zelenašenjem i prinudom došli do milion evra,2024-10-31
"""Ne treba biti naivan pa pomisliti da saradnja u oblasti obezbeđivanja litijuma za evropsku autoindustriju ne bi značila podršku vladi ove zemlje a onda i evropskim integracijama Srbije"", kaže za  Srđan Majstorović iz Centra za evropske politike (CEP). Dodaje, međutim, da Srbija nije isključivo Vlada. ""Srbija su i parlament i građani, i dok god ne postoji konsenzus oko toga, EU mora da pažljivije komunicira ovu temu, jer rizikuje da preteranim insistiranjem uruši dodatno ionako narušen kredibilitet EU u Srbiji"", rekao je. Snimci intervjua odmah po završetku emisije dostupni su i svim ljubiteljima audio forme i na platformama podcast.rs , Spotify , Deezer , Google podcast , Apple podcast, Simplecast , Sticher , Pandora .",Iza vesti: Srđan Majstorović,2024-10-31
"/Gorodenkoff Pripadnici Ministarstva unutrašnjih poslova, Uprave kriminalističke policije, po nalogu Posebnog odeljenja za suzbijanje korupcije Višeg javnog tužilaštva u Kraljevu, uhapsili su S. S. (34) i S. V. (36), zaposlene u Privrednom društvu „Doming“ DOO Šimanovci, poslovna jedinica u Jagodini, zbog postojanja osnova sumnje da su izvršili krivično delo pronevera u obavljanju privredne delatnosti, navodi se u saopštenju MUP. Sumnja se da oni, kako se navodi, od decembra 2021. do kraja oktobra 2022. godine, u nameri pribavljanja protivpravne imovinske koristi, nisu uplaćivali pazar od prodate robe firme „Doming“ koja im je bila poverena u radu, već su novac zadržavali za sebe. Kako se sumnja, na taj način S. S. je protivpravno prisvojio 4.411.106 dinara, a S. V. 988.558 dinara, dok su oštetili PD „Doming“ za ukupno 5.399.664 dinara. Osumnjičeni su, uz krivičnu prijavu, privedeni nadležnom tužilaštvu. Pročitajte još Uhapšen osumnjičeni za pokušaj ubistva u Nišu Vesti 31. okt 2024 0 Vesti 31. okt 2024 0","Uhapšene dve osobe: Osumnjičeni da nisu uplaćivali pazar, nego novac zadržavali",2024-11-02
"Tanjug/Nenad Mihajlović Gradonačelnik Novog Sada Milan Đurić izjavio je večeras da je za sada 13 osoba poginulo kada se obrušila nadstrešnica na Železničkoj stanici i najavio da će grad snositi trpoškove sahrane stradalih i na taj način pokušati da koliko-toliko pomogne porodicama. „Mi smo kao grad stavili na rapsloganje sve svoje resurse“, kazao je gradonačelnik za Pink i dodao da se nada da pod ruševinama neće biti više žrtava. Podsetio je i da je u Novom Sadu proglašena trodnevna žalost. „Šta da radimo, ovo je n ezapamćena tragedija koja je zadesila Novi Sad „, kazao je Đurić . I on je potvrdio ranije informacije da, za razliku od stanice, nadstrešnica koja je pala nije rekonstruisana. „Kao da je neko pritisnuo dugme, u tenutku je pala nadstrešnica na ljude“, naveo je gradonačelnik Novog Sada. Povezane vesti (FOTO) Građani u Novom Sadu pale sveće žrtvama nesreće na Železničkoj stanici Vesti 18:40 9 Vesti 18:40 9 „Davali smo im vodu dok su mašine radile“: Spasioci opisali akciju potrage za povređenima u Novom Sadu Vesti 01. nov 2024 11 Vesti 01. nov 2024 11",Đurić: Grad Novi Sad će snositi troškove sahrane poginulih na Železničkoj stanici,2024-11-01
"Andrej ISAKOVIC / AFP Povodom nesreće u Novom Sadu, gde je zbog urušavanja nadstrešnice na Železničkoj stanici poginulo 12 osoba, prema poslednjim zvaničnim informacijama, u Srbiji će sutra biti proglašen dan žalosti. Dan žalosti se, prema zakonu, proglašava posle naročito teške nesreće koja za posledicu ima smrt, ranjavanje, ili teško oštećenje zdravlja većeg broja ljudi, ili u slučaju smrti visokog državnog funkcionera, prenosi Danas . Dan žalosti može se proglasiti i u slučaju smrti ličnosti koja je imala visoke zasluge za zemlju, kao i povodom nekog tragičnog događaja, kad Vlada tako proceni. Odluku o proglašenju i trajanju dana žalosti donosi Vlada Srbije. Dan žalosti traje onoliko dugo koliko se odredi odlukom o proglašenju i trajanju dana žalosti, ali ne može trajati duže od tri dana. Otpočinje u ponoć, a završava se u 24.00 sata dana koji je određen za poslednji dan dana žalosti. Dačić: 13 osoba stradalo, tri teško povređene Vesti 17:02 138 Vesti 17:02 138 Ministar Vesić: Nadstrešnica nije rekonstruisana, što se može videti iz građevinske dozvole Vesti 17:32 288 Vesti 17:32 288 Organi i organizacije, kao i druga pravna lica koja ističu zastavu, dužna su da u vreme dana žalosti zastavu Srbije spuste na polovinu jarbola, odnosno koplja, uz odgovarajuće osvetljenje noću. Radiodifuzne organizacije za informisanje javnosti na teritoriji Republike Srbije, dužne su da u svojim programima, uključujući i emisije namenjene inostranstvu, na dan proglašenja dana žalosti: 1) emituju odluku o proglašenju dana žalosti i o programu njegovog obeležavanja koju donosi nadležni organ Republike Srbije ili telo koje on odredi; 2) obaveste javnost o skupovima sećanja koje povodom dana žalosti organizuju nadležni organi Republike Srbije ili tela koja ona odrede; 3) umesto humorističkih, zabavnih, folklornih i drugih emisija sa zabavnom i narodnom muzikom, emituju muziku i emisije prikladne danu žalosti; 4) usklade detaljnu programsku šemu u vreme dana žalosti. Novinsko-izdavačke organizacije koje izdaju dnevne novine dužne su da na dan žalosti svoje listove odštampaju u crnoj boji, navodeći na prvoj strani odluku o proglašenju dana žalosti i proglašenju njegovog obeležavanja. U obrazovnim ustanovama dan žalosti obeležava se minutom ćutanja na prvom času nastave, a program nastave muzičkog obrazovanja prilagođava se danu žalosti. Muzeji, pozorišta, bioskopi, organizacije koje imaju muzičko-scenske programe, arhive i druge ustanove u oblasti kulture obavezni su da svoje programe prilagode danu žalosti. Dan žalosti u sportskim halama, na stadionima i igralištima obeležava se spuštanjem na pola jarbola ili na pola koplja zastava Srbije i sportskih klubova. Pre početka sportske manifestacije, sudija zviždukom pištaljke označava početak i završetak odavanja pošte minutom ćutanja, i prikladnih poruka kojima se odaje pošta nastradalim u nesreći zbog koje je proglašen dan žalosti. Za vreme dana žalosti je zabranjeno emitovanje narodne i zabavne muzike, odnosno održavanje programa zabavnog karaktera na javnim mestima. Nadzor nad sprovođenjem ovog Zakona o obeležavanju dana žalosti obavlja MUP, i resorna ministarstva kulture, informisanja i obrazovanja. Za kršenje navedenog zakona predviđena je kazna od 50.000 do 200.000 dinara za pravna lica, odnosno od 2.000 do 10.000 dinara za fizička lica. Podsetimo, u Srbiji će sutra biti Dan žalosti povodom smrti i stradanja građana zbog urušavanja konstrukcije Železničke stanice u Novom Sadu. Gradonačelnik Novog Sada Milan Đurić proglasio je trodnevnu žalost na teritoriji tog grada, počevši od sutra, 2. novembra. Opširnije o nesreći u Novom Sadu čitajte u našem BLOGU.",Pravila ponašanja tokom dana žalosti: Šta kaže zakon i kolike su kazne za kršenje,2024-11-01
"/AstroStar Više javno tužilaštvo (VJT) u Beogradu pokrenulo je istragu protiv četrdesetdevetogodišnjeg M.M. zbog sumnje da je prinudio na obljubu devojku dvadesetčetvorogodišnju sa kojom je bio u višegodišnjoj emotivnoj vezi. Naredbom o sprovođenju istrage osumnjičenom se na teret stavlja krivično delo silovanje, za koje je Krivičnim zakonikom zaprećena kazna zatvora od pet do 12 godina, saopštilo je VJT. Osumnjičeni je na saslušanju u VJT negirao izvršenje krivičnog dela, nakon čega je tužilaštvo predložilo sudiji za prethodni postupak Višeg suda u Beogradu da mu odredi pritvor da ne bi uticao na svedoke i ponovio krivično delo u kratkom vremenskom periodu. Postoje osnovi sumnje da je M.M. u ranim jutarnjim satima 29. oktobra na izletištu Zabran u Obrenovcu upotrebom sile primorao oštećenu na obljubu, nakon čega ju je oborio na zemlju te udarao nogama po glavi i telu, nanevši joj telesne povrede. Osumnjičeni je nakon kritične noći oštećenoj slao poruke preteće sadržine, nudeći joj materijalnu korist da ga ne prijavi. Podignuta optužnica za ubistvo na Pešteru Vesti 01. nov 2024 0 Vesti 01. nov 2024 0",Istraga protiv osumnjičenog da je obljubio devojku,2024-11-01
" Na današnji dan, 2. novembra, dogodilo se: 1642. Šveđani su u drugoj bici kod Brajtenfelda u Tridesetogodišnjem ratu pobedili austrijske carske trupe pod nadvojvodom Leopoldom, koji je izgubio najmanje 10.000 ljudi. 1687. U pobuni janjičara u Carigradu zbačen je sa vlasti turski sultan Muhamed IV, a na presto je došao njegov mladji brat Sulejman III. 1721. Posle ratova protiv Otomanskog carstva i Švedske kojima je učvrstio Rusiju na Crnom moru i Baltiku, Petar Veliki je proglašen carem cele Rusije. 1755. Rođena je francuska kraljica Marija Antoaneta (Marie Antoinette), žena Luja XVI (Louis), ćerka austrijske carice Marije Terezije (Maria Theresia). Optužena tokom Francuske revolucije da je tajnim vezama sa bečkim dvorom izdala Francusku, pogubljena je na giljotini 1793. 1766. Rođen je austrijski vojskovođa mađarskog porekla feldmaršal Johan Jozef Radecki (Johann Joseph Radetzky), vojni reformator i nacionalni heroj koji je više od pola veka predvodio austrijske trupe. 1785. Londonski proizvođač kočija Lionel Lukin patentirao je prvi čamac za spašavanje. 1789. U Francuskoj je konfiskovana imovina katoličke crkve, što je bio prvi težak udarac katoličkoj crkvi u njenoj istoriji. 1815. Rođen je engleski matematičar Džordž Bul (George Boole), osnivač simboličke logike i „Bulove algebre“, koja je imala presudan značaj za razvoj kompjutera. Značajni su njegovi radovi „Istraživanje zakona mišljenja“ i „Matematička analiza logike“ 1841. Revoltirani britanskom okupacijom Kabula, Avganistanci su masakrirali 24 britanska oficira, što je izazvalo drugi Avganistanski rat. 1906. Rođen je Lukino Viskonti (Luchino Visconti), jedan od najznačajnijih italijanskih filmskih režisera, koji je filmom „Zemlja drhti“ (1948) označio početak italijanskog neorealizma („Bele noći“, „Roko i njegova braća“, „Gepard“, „Sumrak bogova“, „Smrt u Veneciji“, „Nevino“). 1917. Britanski ministar inostranih poslova Artur Džejms Balfur (Arthur James Balfour) objavio je Deklaraciju, poznatu kao Balfurova deklaracija, o osnivanju jevrejske države u Palestini. 1930. Haile Selasije I (Selassie) krunisan je za cara Etiopije. 1938. Mađarska je anektirala južnu Slovačku, priključivši se rasparčavanju Čehoslovačke nakon potpisivanja Minhenskog sporazuma u septembru. 1950. Umro je engleski dramski pisac, novinar i kritičar irskog porekla Džordž Bernard Šo (George, Shaw). Književnu karijeru počeo je pisanjem romana i pozorišnih kritika, a proslavio se mnogobrojnim pozorišnim delima. Dobitnik je Nobelove nagrade za književnost 1925. („Kandida“, „Zanat gospodje Voren“, „Major Barbara“, „Pigmalion“). 1953. Pakistanski parlament je proglasio Islamsku republiku Pakistan. 1956. Mađarska vlada je odbacila članstvo u Varšavskom paktu i zatražila pomoć UN zbog napada sovjetskih trupa; SSSR je stavio veto u Savetu bezbednosti UN na zahtev zapadnih sila da se razmotri kriza u Mađarskoj. 1964. U Saudijskoj Arabiji je svrgnut kralj Saud, a za novog kralja proglašen je princ Fejsal (Faisal). 1978. Dvojica sovjetskih kosmonauta Jurij Romanenko i Georgij Grečko vratila su se na Zemlju sa svemirske stanice „Saljut 6“ nakon 139 dana i 14 časova, što je bio novi rekord boravka u vasioni. 1994. Više od 430 ljudi poginulo je u požaru posle eksplozije u velikom skladištu nafte blizu jednog sela u južnom Egiptu. 1995. Vrhovni sud Argentine doneo je odluku o ekstradiciji nacističkog oficira Eriha Pribkea (Erich Priebke) Italiji, gde je optužen za ratne zločine tokom Drugog svetskog rata. 1998. Uragan „Mič“, koji je harao kroz Centralnu Ameriku sedam dana, izazvao je ogromna razaranja, posebno u Hondurasu i Nikaragvi, a najmanje 9.000 ljudi je poginulo. 1999. Crna Gora je uvela nemačku marku kao paralelnu valutu uz jugoslovenski dinar. 2001. Posle više od pola veka u škole u Srbiji ponovo je uvedena veronauka. 2003. Sveštenik Kenon V. Džin (Canon V. Gene) Robinson imenovan je za biskupa američke Episkopalne crkve. On je prvi sveštenik koji je javno priznao da je homoseksualac. 2003. Umrla je Kristabel Bilenberg, britanska književnica, autorka knjige „Prošlost sam ja“, memoara o opstanku u nacističkoj Nemačkoj. 2004. Na predsedničkim izborima u SAD ponovo je izabran republikanac Džordž Buš (George W. Bush). 2004. Umro je šeik Zajed Ben al Nahajan, osnivač i istorijski lider Ujedinjenih Arapskih Emirata, koji je tom zemljom vladao od 1971. godine. 2004. Holandski filmski režiser i kolumnista Teo van Gog (Gogh), praunuk slikara Vinsenta van Goga, ubijen je u Amsterdamu. Njega je ubodima noža usmrtio jedan Marokanac koji je kasnije uhapšen. Teo van Gog je snimio film o zlostavljanju žena u islamskim zemljama. 2007. Umro je Amerikanac Pol Tibets (Paul Tibbets) pilot i komandant aviona B-29 iz kojeg je 1945. godine bačena atomska bomba na Hirošimu, od koje je poginulo izmedju 70.000 i 100.000 ljudi. 2008. Umro je Džon Dejli (John Daly) producent 13 filmova koji su dobili Oskara, među kojima su „Vod“ Olivera Stouna, „Poslednji kineski car“ Bernarda Bertolučija i „Prividjenja“ Roberta Altmana. 2013. Dvojica novinara Međunarodnog francuskog radija RFI ubijena su na severu Malija, nekoliko sati pošto ih je otela grupa naoružanih ljudi. Tim povodom Međunarodna federacija novinara ustanovila je Međunarodni dan borbe protiv nekažnjivosti zločina nad novinarima. 2014. Veljko Kadijević, poslednji ministar odbrane socijalističke Jugoslavije, umro je u Moskvi. Bio je na čelu JNA 1991. godine kada su vođenje operacije u Vukovaru i Dubrovniku, zbog čega su protiv njega u Hrvatskoj podignute tri optužnice za zločine protiv civilnog stanovništva. U Rusiju je prebegao 2001. godine nakon što ga je Haški sud pozvao da svedoči. 2015. Preminuo je Petar Lalović, filmski reditelj, scenarista i snimatelj poznat po metaforičnim filmovima o prirodi za koje je osvojio preko 150 nagrada („Ptice koje ne polete“, „Poslednja oaza“, „Svet koji nestaje“). 2020. U terorističkom napadu u centru Beča ubijeno je pet osoba, medju kojima i napadač, a 22 je ranjeno. 2021. Više od 100 svetskih lidera obavezalo se na Konferenciji UN o klimatskim promenama u Glazgovu da će obustaviti seču šuma i degradaciju zemljišta do kraja decenije. Zajedničku deklaraciju podržali su i lideri Brazila, Indonezije i Demokratske Republike Kongo, zemlje u kojima se nalazi oko 85 odsto šuma na svetu.","Na današnji dan, 2. novembar",2024-11-02
"TANJUG/NEMANJA JOVANOVIĆ Šef Delegacije Evropske unije (EU) u Srbiji Emanuele Žiofre izjavio je da Srbija, kao zemlja kandidat za članstvo u EU, mora da dodatno ojača medijske standarde, obezbeđujući profesionalno, etičko i nezavisno medijsko okruženje. „Kao preduslov, novinari moraju da se osećaju bezbedno dok rade svoj posao“, rekao je Žiofre novinarima u Beogradu, povodom Međunarodnog dana borbe protiv nekažnjivosti zločina nad novinarima. Srbija, prema njegovim rečima, mora da do kraja sprovede reforme u medijskom sektoru koje je započela izmenama medijskih zakona pre tačno godinu dana, kao i da obezbedi transparentno sufinansiranje medija i transparentnost u vlasništvu medija, dodajući da su budžeti za sufinansiranje ove godine značajno smanjeni. „U kontekstu šta je urađeno prošle godine i još uvek nije u potpunosti sprovedeno, zakonodavni okvir u Srbiji još uvek nije u potpunosti u skladu sa evropskim zakonodavstvom u oblasti medija… Ovo je deo agende reforme koju je Srbija prihvatila početkom oktobra, a potom i od strane Evropske komisije, gde Srbija mora da sprovede dodatne reforme u oblasti medija kako bi u potpunosti bili u skladu sa evropskim standardima“, kazao je Žiofre. Dodao je da je EU za sprovođenje Medijske strategije u Srbiji dala 1,5 miliona evra, kao i da očekuje da ona u potpunosti bude implementirana. Šef Delegacije EU naveo je da je Evropska komisija u godišnjem Izveštaju navela da u Srbiji još uvek postoji izazov sigurnosti novinara, u kom je naglašena potreba poboljšanja bezbednosti novinara. „Takođe, pozivamo državne zvaničnike da se suzdrže od verbalnih napada na novinare, kao i da se postaraju da bilo kakve pretnje i nasilje nad novinarima budu propraćene, istražene i procesuirane“, kazao je Žiofre. Žiofre uručio izveštaj Evropske komisije predstavnici civilnog sektora Vesti 31. okt 2024 1 Vesti 31. okt 2024 1 Pomenuo je slučajeve nerešenih slučajeva ubistava novinara Slavka Ćuruvije, Radislave Dade Vujasinović i Milana Pantića, navodeći da su ti slučajevi primer nekažnjivosti zločina nad novinarima. „To ostavlja porodice, ali i druge novinare i javnost sa gorkim iskustvom nedovršene pravde. Nadležni moraju da pokažu nultu toleranciju za nekažnjivost u slučajevima koji su još uvek u toku i još uvek mogu da dostignu pravdu“, dodao je on. Naglasio je i da svaki zločin mora biti kažnjen, ukoliko postoji želja da se zaštite novinari, kao i da se morao obezbediti situacija u kojoj oni mogu bezbedno da rade. „Primećen je problematičan trend slab tužbi… Evropska komisija pomno prati pravne postupke protiv novinara u Srbiji“, kazao je Žiofre. Naveo je da su novinari širom sveta izloženi životnoj opasnosti – uključujući i one koji izveštavaju iz ratnih zona, ali i one koji izveštavaju o osetljivim temama poput organizovanog kriminala i korupcije. „Novinari izveštavaju o onome što je javni interes, a javni interes je naš kolektivni interes… Mi kao društvo imamo obavezu da štitimo novinare. Ovo je globalni slučaj, uključujući i EU. Nažalost, nekoliko godina unazad imali smo i slučajeve ubistava novinara“, rekao je Žiofre.","Žiofre: Srbija mora da ojača medijske standarde, novinari moraju da se osećaju bezbedno",2024-11-01
"Daniel MIHAILESCU / AFP Srpska članica Predsedništva Bosne i Hercegovine Željka Cvijanović je kritikovala noćašnji govor predsedavajućeg Predsedništva Denisa Bećirovića na sednici Saveta bezbednosti Ujedinjenih nacija o stanju u BiH. Bećirović je optužio rukovodstvo Srbije da ima za cilj postepeno odvajanje Republike Srpske od BiH i njeno pripajanje Srbiji, kritikovao Deklaraciju s junskog „Svesrpskog sabora“ i rekao da vlasti RS prete temeljima Dejtonskog sporazuma i da traže „veliku Srbiju“. Cvijanović je izjavila da je Bećirović, bošnjački član Predsedništva BiH, do sada „nebrojeno puta dokazao svoju srbofobiju“, te da njegov govor u Savetu bezbednosti UN nije nikakva novost. Ona je rekla da se „ne daju više ni slušati ta besmislena naklapanja o tome kako je BiH ugrožena delovanjem Srbije ili Republike Srpske“. Pročitajte još Bećirović u SB UN optužio Srbiju da želi da odvoji RS od BiH i pripoji je sebi Region 12:31 14 Region 12:31 14 Cvijanović smatra da su se svi bošnjački političari „svojim kukumakanjem i adresiranjem problema na druge adrese, već popeli na glavu stranoj publici kojoj se obraćaju, ali ih trpe jer se to uklapa u trenutnu geopolitičku matricu“. „Ali, ni to neće još dugo trajati.To što Bećirović misli da je dobio poneki poen time što je napadao Srbiju po belom svetu je zabluda“, rekla je Cvijanović za agenciju Srna. Ona je naglasila da je Bećiroviću najbolje da „pogleda ko je od tih što im je kukao, došao u Srbiju, a pogotovo kakve sporazume je dogovarao i pravio po Srbiji“, dodavši da to „najbolje govori koliko je promašio metu“. Cvijanović je nazvala lažima tvrdnje da RS ruši Dejtonski sporazum, navodeći da je tačno da se taj bosansko-hercegovački entitet opire „lažnoj demokratiji i manipulacijama stranog faktora“. Bećiroviću je zamerila što su u Savetu bezbednosti UN-a nije pomenuo, kako je rekla, „ozbiljnu radikalizaciju koja buja ispod površine u Federaciji BiH, a s vremena na vreme izbije na površinu, ostavljajući za sobom mrtve ljude“. „Nije spomenuo poslednji teroristički napad u Bosanskoj Krupi, a ni prethodne. Nije, recimo, uputio apel globalnoj organizaciji (UN) da pomognu u suzbijanju ekstremizma te vrste, a bilo bi prirodno da se obratimo međunarodnim partnerima sa takvom molbom“, konstatovala je srpska članica Predsedništva BiH. Za Bećirovića je Cvijanović rekla da vodi velikobošnjačku politiku u kojoj postoji samo bošnjački interes, dok Srbi i Hrvati u BiH treba da im „služe kao ikebana ili privesak, bez ustavnih prava, da bi stvarali lažnu sliku o navodnoj multietničnosti“.","Cvijanović: Bećirović vodi velikobošnjačku politiku, nebrojeno puta pokazao srbofobiju",2024-11-02
" Predsednik Pokreta slobodnih građana (PSG) Pavle Grbović izjavio je da ta stranka podržava protest prosvetnih radnika i da je dobro obrazovanje najveća razvojna šansa za državu, a da je zadovoljan i dobro plaćen nastavnik centar tog sistema. „Ovo je bitka svih bitaka ukoliko želimo da živimo u slobodnom društvu“, rekao je Grbović u pisanoj izjavi. Kako je naglasio, „sve druge bitke i za zdravu životnu sredinu i za pravdu i za slobode medija, kao i za politički pluralizam u Srbiji su potpuno besmislene ukoliko se ne izborimo da naši prosvetni radnici i materijalno i statusno budu uvaženi na način koji zaslužuju“. Grbović je naveo da „neko mora da otškoluje sve buduće inženjere, lekare, sudije i advokate koji će donositi pravdu u ovoj zemlji, a ukoliko devastiranje obrazovnog sistema bude nastavljeno, ne možemo očekivati život u iole uređenoj zemlji“. „Zbog toga ćemo uvek podržavati prosvetne radnike u njihovim legitimnim zahtevima, da budu poštovani u svojoj zemlji na način na koji zaslužuju“, zaključio je Grbović.","Grbović: Podržavamo protest prosvetnih radnika, ovo je bitka svih bitaka",2024-11-01
"TANJUG/ NENAD MIHAJLOVIĆ Nesreća na Železničkoj stanici u Novom Sadu kada se obrušila nadstrešnica i tom prilikom 11 osoba nastradalo, je posledica sistemskog nemara koji imamo već nekoiko decenija unazad, izjavio je novinar Danasa Aleksandar Roknić. „Ako mislite da će da se utvrdi ko je odgovoran, ja nisam siguran u to. Vlada ne želi da se pokrene sistem lanca odgovornosrti“, ocenio je Roknić u emisiji Dan uživo na . Kako je kazao, ovde treba videti ko je dao dozvolu da taj deo objekta može da se koristi. Zna se ko je odgovoram, ali uglavnom, kako kaže, stradaju oni koji su na početku lanca i koji imaju najmanju odgovornost. Istraga će, smatra zavisiz+ti od tužilaštva, ali i dokaza koje prikupi policija. „Videćemo u kom pravcu će sve dalje da se kreće, da li će da se zahvati širi spektar u lancu odgovornosi ili će da izvuku jednu osobu kao žrtveno jagnje“, istakao je. Roknić je podsetio na pogibiju rudara u rudniku Soko. „I šta se utvrdilo – da su bili pijani, da nisu dobro rukovodili, da su sami izazvali tragediju u kojoj su poginuli. Ne bi me čudilo da i ovde utvrde da su ljudi sami odgovorni jer su sedeli ispod te nadstrešnice“, kazao je Roknić. Opširnije o nesreći na stanici u Novom Sadu pratite u našem BLOGU.","Roknić: Sistemski nemar, ne verujem da će se utvrditi odgovornost za nesreću u Novom Sadu",2024-11-01
"Poslanica Ekološkog ustanka Danijela Nestorović rekla je danas ispred Ustavnog suda da su 72 poslanika opozicije potpisala zahtev za ocenu ustavnosti Uredbe o utvrđivanju Prostornog plana područja posebne namene za realizaciju projekta ""Jadar"". „Ovim putem želimo da obavestimo građane da ćemo podneti predlog za ocenu ustavnosti i zakonitosti uredbe Vlade od 16. jula ove godine kojom je praktično oživljen projekat Jadar na potpuno nezakonit i neustavan način. Nije ovo prvi put da Vlada Republike Srbije, premijer i predsednik prekrše Ustav, ali ovo je najočigledniji primer grubog kršenja Ustava i povrede prava građana“, rekla je Danijela Nestorović, poslanica Ekološkog ustanka. Vlada Uredbom vratila projekat Jadar u život, tri dana pred dolazak evropskih zvaničnika Vesti 16. jul 2024 67 Vesti 16. jul 2024 67 Ona je dodala da je Vlada pored jasnog naloga Ustavnog suda ponovo oživela projekat Jadar, kao i da na Uredbi, koja inače stoji na zvaničnom sajtu Vlade, stoji potpis Ane Brnabić koja u momentu objavljivanja ovog dokumenta nije bila premijerka već predsednica Narodne skupštine. Nestorović je potvrdila da su 72 poslanika opozicije potpisala zahtev za ocenu ustavnosti Uredbe o utvrđivanju Prostornog plana područja posebne namene za realizaciju projekta „Jadar“. Ona je na konferenciji za medije ispred Ustavnog suda kazala da je 16. jula Vlada Srbije povredila Ustav i napravila „pravni paradoks“ odlukom da vrati projekat „ Jadar “ u život. Upitana kada očekuje da će Ustavni sud odgovoriti na zahtev opozicije, rekla je da ne zna pošto nije propisan rok u kom Ustavni sud treba da odluči. Poslanik Demokratske stranke Srđan Milivojević kazao je danas da je obezbeđenje Ustavnog suda ometalo opozicione poslanike koji su želeli da dođu do pisarnice kako bi predali zahtev za ocenu ustavnosti i zakonitosti Uredbe o utvrđivanju Prostornog plana područja posebne namene za realizaciju projekta „Jadar“. Milivojević je kazao novinarima ispred Ustavnog suda da su pripadnici obezbeđenja ometali poslanike i da se dogodio incident. „Poslanica Danijela Nestorović je uspela da se probije do pisarnice i preda zahtev, ali se jedan pripadnik obezbeđenja pravio da ga je neko udario i odglumio je pad na stepenicama. Rekli su nam da samo dvoje ljudi sme da uđe u pisarnicu jer je gužva, a u pisarnici nije bio niko“, kazao je Milivojević.",Poslanici ispred Ustavnog suda: Tražimo ocenu ustavnosti Uredbe o projektu Jadar,2024-10-31
"Luka Čaušić, načelnik Sektora za vanredne situacije, rekao je da se ne može reći da će konačan broj poginulih u nesreći na Železničkoj stanici u Novom Sadu biti 12. Da je tako ubrzo je stigla i potvrda od ministra policije koji je kazao da je još jedno telo pronađeno i da je, prema trenutnim informacijama, 13 ljudi poginulo. On je opisao kako je trajala akcija spasavanja povređenih ispod ruševina nadstrešice Železničke stanice u Novom Sadu. „Ne možemo da isključimo ni tu mogućnost da se još uvek nalaze stradale osobe ispod ovih ruševina . Ono što bih želeo da naglasim jeste da je naša ekipa za četiri minuta stigla nakon dojave, odmah započela pretragu teren. Istog momenta su krenuli i drugi timovi za spasavanje iz ruševina u Novi Sad, tim iz Beograda, Kragujevca, Sremske Mitrovice, Zrenjanina i Valjeva. Preko 80 pripadnika je došlo i odmah započelo akciju spasavanja, prvenstveno u skladu sa metodologijom i u skladu sa taktikom koja se primenjuje u ovakvim situacijama pretragom za živim osobama“, rekao je Čaušić za Pink. FOTO TANJUG/ NENAD MIHAJLOVIĆ Ekipe su, kaže, odmah našle jednu osobu koja daje znake života i krenule u akciju spasavanja. „Ispod određenih ruševina smo ostvarili komunikaciju sa drugom osobom i nadljudske napore su dali pripadnici sektora za vanredne situacije, ali i druge gradske službe. Teške mašine su u rekordnom roku stigle, bez kojih apsolutno ne bismo mogli ništa da uradimo jer je ova ploča koja je pala teška nekoliko stotina tona, možda i više“, rekao je on. Dodaje da je moralo više dizalica da diže samo jedan segment da bi mogli da mladu žensku osobu izvuku i predaju ekipi hitne pomoći. Pomoćnik načelnika Uprave za Vatrogasno-spasilačke jedinice SVS MUP Davor Vidović kazao je da se ploča i dalje pomera. „Ne mogu reći do kada će trajati akcija spasavanja, ostajemo na terenu dok god bude postojala sumnja da je iko ostao ispod ruševina“, naglasio je on. Povezane vesti Građevinski inženjer o nesreći: U svakom koraku neko je mogao da napravi grešku Vesti 17:40 47 Vesti 17:40 47 Dačić: Među stradalima u Novom Sadu i dete od šest godina Vesti 17:18 66 Vesti 17:18 66 Čaušić je rekao da se pretpostavlja da je još osoba ispod ruševina, ali da ne znaju koliko je ljudi bilo ispod nadstrešice u trenu kad je pala. „Svaki život nam je važan, srećni smo što smo barem ove dve žene izvučene ispod ruševina i nadamo se da će biti dobro. Mi smo sve vreme bili u kontaktu sa te dve osobe, pripadnici Hitne pomoći su razgovarali sa njima i davali joj vodu. Kad su ovakve situacije u pitanju, svaki život je bogatstvo“, rekao je on. Ovo je, dodaje, veoma opasna situacija, jer je u jednom trenutku počela ta teška ploča da se obrušava i na spasioca, ali je izbegnuta još gora katastrofa. Rekao je da je Grad Novi Sad odmah uputio tešku mehanizaciju bez koje ne bi uspeli da spasu ove dve žene. Upitan o smrti deteta, Vidović (koji je bio na spasavanju i u Turskoj, Albaniji, Bosni i Hercegovini) je rekao da su prozori u ovakvim situacijama uvek strašni, a da je još strašnije kada vidite dete. „U trenutku vas preseče ono što vidite, ali naravno da nastavljamo da radimo kako bi spasili što više života“, kazao je on, rekavši da ne zna godišta povređenih i poginulih. Više o nesreći u Novom Sadu pročitajte u našem BLOGU .",„Davali smo im vodu dok su mašine radile“: Spasioci opisali akciju potrage za povređenima u Novom Sadu,2024-11-01
" Građevinski inženjer Vladimir Tijanić izjavio je za  da je moguće da se tokom radova koji su vršeni unutar zgrade stanice u Novom Sadu desila neka promena u konstrukciji i da je to uzrokovalo i obrušavanje nadstrešnice. „Ne znam detalje šta se tačno dogodilo i mogu samo da kažem ono što sam video na društvenim mrežama i u medijima. Ono što se vidi na snimcima je da je do došlo do obrušavanja cele nadstrešnice ispred zgrade stanice. Ono što možemo da kažemo na prvu je da je to ono što se stručno naziva ‘krti lom’ i da je cela nadstrešnica pala“, rekao je inženjer. Do toga je, kako kaže, moglo da dovede više faktora. „Jedan faktor je greška izvođača, drugi faktor je greška projektanta, ali to je ono što je trebalo da bude u nekoj ranijoj fazi primećeno i trebalo je da se reaguje“, kaže Tijanić. Povodom navoda da nisu radovi izvođeni na nadstrešnici, već da su rađeni samo na unutar zgrade, on kaže da moglo je da se dogodi da ti unutrašnji radovi pošto je nadstrešnica konzolno naslonjena, da se tokom radova desila neka promena i da je to dovelo do slabljenja i obrušavanja. Povodom izjave Mirana Pogačara da su građani primećivali da su bile pukotine na nadstrešnici prethodnih dana, on kaže da u slučaju kad se dese pukotine na objektima u javnoj upotrebi ne bi smelo da borave ljudi, a izvođači radova i druge inspekcije su momentalno trebale da izađu na teren i konstatuju da se desili problemi i promene i da odmah reaguju bez ikakvih čekanja da se nešto ovako desi. Detaljne informacije o nesreći u Novom Sadu u našem BLOGU UŽIVO.",Inženjer: Moguće i da su radovi na rekonstrukciji unutar stanice uzrok nesreće,2024-11-01
"Vesna Lalić / Nova.rs / Miloš Miškov / BETAFOTO /  Dugo najavljivana demontaža Starog savskog mosta ipak je zakazana za sutra, 2. novembra, a građani koji se protive njegovom rušenju sinoć su organizovali i protestno okupljanje. Neki od njih su i prenoćili u obližnjem parku, a među njima je i Đorđe Miketić iz Inicijative ""Most ostaje"". Đorđe Miketić iz Inicijative „Most ostaje“ objašnjava kako su građani proveli noć i kakvi su dalji planovi. „Sinoć je bilo divno i veličanstveno i dobrodošli u ovaj naš luksuzni punkt u Beogradu na vodi. Mi smo odlučni u tome da ovde provedemo dane i da sprečimo mašine da započnu uklanjanje mosta. Postoje 700-800 ljudi koji čine ovu našu zajednicu koja se bori za opstanak mosta. Oni su rekli da će doći i sprečiti zaustavljanje saobraćaja odnosno tramvaja koje je planirano danas. Težimo da ovaj most ostane funkcionalan, da nastave da saobraćaju tramvajske linije i automobili jer ako sve to stane, ući ćemo u saobraćajni kolaps“, uverava Miketić. Dodaje da je noć bila hladna i da građani od jutros prilaze i donose toplu kafu i čajeve. Poziva građane da dođu jer će na ovom mestu održati „javni čas“, a biće i nekih kulturnih sadržaja. Povezano: Kod Starog savskog mosta dizalice, ali radnika nema – poslednji dan pred zatvaranje? Vesti 01. nov 2024 10 Vesti 01. nov 2024 10 Vladimir Pajić: Stari savski most je simbol borbe za normalnu i poštenu Srbiju Vesti 31. okt 2024 9 Vesti 31. okt 2024 9 „Pravićemo likovne radionice, ukazaćemo na značaj ovog mesta, to su zapravo planovi, ali sve zavisi šta se bude dešavalo na terenu, a koliko vidimo, mašine su rešene da sutra krenu u rušenje, pa ćemo nešto kasnije pozvati građane da dođu. Moramo da ga branimo fizički jer vlast odbija da nam pokaže papire i rešenja o uklanjanju mosta. Pozivam gradonačelnika Aleksandra Šapića da dođe i da ovde napravimo javnu raspravu sa građanima. Možda mi nismo u pravu, neka nam on objansi šta je ideja i sve to dokaže dokumentima“, poručuje Miketić. I danas u toku dana biće dežurstvo, a Miketić dodaje da će istrajati dobar duh građana. „Ako vlast bude prolongirala rušenje mosta, shvatićemo to kao našu malu pobedu, zato i treba da se okupimo u što većem broju, kako bismo odbranili most“, kaže Miketić. Pripremni radovi za demontažu mosta počinju od subote kada se menja i režim saobraćaja – kuda se preusmerava javni prevoz i kako on izgleda ovog jutra pogledajte u prilogu na početku ove vesti.","Aktivisti prenoćili kod Starog savskog mosta: Branićemo ga fizički, vlast odbija da nam pokaže rešenja o rušenju",2024-11-01
" U Republici Srpskoj (BiH) danas je Dan žalosti zbog nesreće u Srbiji, u kojoj je poginulo 14 ljudi a tri osobe teško povređene kada se srušila betonska nadstrešnica zgrade Železničke stanice u Novom Sadu. U Generalnom konzulatu Srbije u Banjaluci u nedelju i ponedeljak, 3. i 4. novembra, biće otvorena knjiga žalosti povodom nesreće u Novom Sadu, preneo je RTRS. Knjiga žalosti biće otvorena od 10 do 15 časova, saopšteno je iz Generalnog konzulata Srbije. Više o tragedija koja se juče desila u Novom Sadu čitajte u našem BLOGU . Povezane vesti U Srbiji danas Dan žalosti, u Novom Sadu trodnevna Vesti 08:16 27 Vesti 08:16 27 U Novom Sadu počinje trodnevna žalost, okupljanje u 17 časova Vesti 08:59 1 Vesti 08:59 1",Zbog tragedije u Novom Sadu Dan žalosti i u Republici Srpskoj,2024-11-02
"TANJUG/ STR Potpredsednik Vlade Srbije Aleksandar Vulin ocenio je da je samit BRIKS u Kazanju pokazao koliko je bila nepromišljena politika koja je mislila da može da izoluje Rusiju, zastrašuje druge Kinom ili da uskrati Srbiji da sama bira svoje prijatelje. Vulin je, na otvaranju Druge međunarodne konferencije o evroazijskoj bezbednosti u Minsku, istakao da je najveći problem civilizacije nedostatak međunarodnog prava. „Tokom 1999. godine NATO je započeo agresiju na suverenu Srbiju, u to vreme SR Jugoslavije, bez odobrenja Ujedinjenih nacija, da nisu pitali bilo koga od vas, samo su počeli sa agresijom. Tada su pokušali da ubiju Srbiju, ali umesto toga ubili su međunarodno pravo“, rekao je Vulin. Vulin i Lavrov u Minsku: Razgovor Putina i Vučića značajan za odnose dve zemlje Svet 31. okt 2024 13 Svet 31. okt 2024 13 On je ukazao i da se „zapadna civilizacija ničega ne stidi“ i da bi svet danas živeo u miru da je NATO održao reč da se neće širiti ka istoku. „Oni se ne stide te laži, nisu se stideli da ne održe svoju reč da će poštovati Minski sporazum. Ne stide se što su dali reč Srbiji da će poštovati Briselski sporazum, a 11 godina pošto smo potpisali Briselski sporazum i dalje nemamo formiranu Zajednicu srpskih opština na Kosovu i Metohiji“, rekao je Vulin. Vulin je naveo da svetu treba novi istorijski dogovor, da se pokaže snaga, vojna, ekonomska i moralna. „Bez novog moralnog konsenzusa više neće biti naše civilizacije. Kada to kažem, znam istoriju, ali čvrsto verujem u našu zajedničku budućnost“, rekao je Vulin.",Vulin: BRIKS pokazao koliko je nepromišljeno izolovati Rusiju,2024-10-31
" Kompanija Al Dahra, vlasnica beogradskog PKB-a, ugasila je nekoliko farmi krava, junadi i ovaca, a nije isključeno i zatvaranje fabrike za preradu deteline, rekao je danas sekretar Samostalnog sindikata poljoprivrede Srbije Milisav Đorđević. On je za Betu rekao da više ne postoje farme krava u Glogonjskom ritu, Padinskoj Skeli i Dunavcu, farma svinja i junadi u Besnom foku i farma ovaca u Surčinu. Povezane vesti Al Dahra o farmama PKB: Stoka nije iscrpljena, normalno da postoje uginuća Ekonomija 28. jul 2021 5 Ekonomija 28. jul 2021 5 Država otkupljuje zemljište u Surčinu za pola miliona evra, a ranije ga Al Dahri prodala za 4.700 € Ekonomija 15. okt 2024 31 Ekonomija 15. okt 2024 31 „Broj krava je, od kada je Al Dahra kupila PKB, smanjen sa oko 8.000 na oko 3.500, a gašenjem farme ovaca te životinje se više ne uzgajaju u tom poljoprivrednom kombinatu“, rekao je Đorđević. Dodao je da se nezvanično priča i o gašenju fabrike za preradu deteline (lucerke). Broj radnika u PKB-u je od kada je Al Dahra postala vlasnik sa oko 1.700 smanjen na oko 600. Na sajtu Al Dahre piše da je „istaknuti lider u agrobiznisu“, sa sedištem u Abu Dabiju, specijalizovan u oblastima uzgoja, proizvodnje i trgovine stočnom hranom, kao i osnovnih namirnica kao što su pirinač, brašno, voće i povrće, a farme stoke se ne pominju. Al Dahra iz Ujedinjenih Arapskih Emirata je u oktobru 2018. kupila imovinu PKB korporacije za oko 121 milion evra iako je knjigovodstvena vrednost bila 227 miliona evra. Za 121 milion evra kupila je 16.785 hektara poljoprivrednog zemljišta i u proseku platila ih 4.700 evra po hektaru, zatim fond od oko 17.000 grla stoke, mehanizaciju i zalihe rezervnih delova. U istu cenu su ušla i dva posebna privredna društva, laboratorija za mikrobiološka i hemijska ispitivanja i veterinarska služba. U izveštaju o poslovanju Al Dahre za 2018. navodi se da je ta kompanija samo na osnovu razlike izmedju plaćene i fer vrednosti imovine PKB-a zaradila 106,3 miliona evra. Prema ugovoru o kupovini PKB -a Al Dahra imala je pravo da prve tri godine bez saglasnosti nadležnog ministarstva godišnje prodaje deset odsto zemljišta ili oko 1.700 hektara. Prilikom kupovine najvećeg domaćeg poljoprivrednog kombinata vlasnici Al Dahre su najavili da će u naredne tri godine investirati 30 miliona evra u unapredjenje poslovanja PKB-a, dalji razvoj sistema za navodnjavanje i modernizaciju kapaciteta za proizvodnju mleka. Pored toga, Al Dahra je planirala da uloži dodatnih 15 miliona evra u optimizaciju poslovanja PKB-a i njenih kapaciteta da bi se postigli veći prinosi i podigao kvalitet mleka. Kada je zatvorena prva farma, 2021. godine, Samostalni sindikat poljoprivrede Srbije nagovestio je da strahuje da će Al Dahra ugasiti stočarsku proizvodnju jer se ugovorom o kupovini obavezala da je zadrži tri godine koje su istekle krajem te godine.","Samostalni sindikat poljoprivrede Srbije: Al Dahra gasi farme, moguće i zatvaranje fabrike deteline",2024-10-31
" U Zavodu za transfuziju krvi još uvek ne znaju tačan broj povređenih u nesreći koja se dogodila danas na Železničkoj stanici u Novom Sadu, ali apeluju na građane da bi u ovom trenutku značilo da se davaoci krvi odazovu. Trenutne rezerve krvi O i A krvne grupe su smanjene. Krv mogu da daju sve zdrave osobe muškog i ženskog pola od 18 do 65 godina ukoliko zadovolje medicinske uslove i kriterijume nakon laboratorijskog i lekarskog pregleda, koji se obavlja u sklopu davanja krvi. Svako ko se dobro oseća i smatra da je zdrav može biti potencijalni davalac krvi, prenosi Danas. Radno vreme Zavoda za transfuziju krvi Vojvodine je svaki radni dan do 7 do 19h, i prvu subotu od 8 do 12h. Najnovije informacije o nesreći na Železničkoj stanici u Novom Sadu čitajte u našem BLOGU. View this post on Instagram A post shared by 192.RS (@192_rs)",Hitan apel Zavoda za transfuziju krvi zbog nesreće na Železničkoj stanici u Novom Sadu,2024-11-01
" Skupština Gornjeg Milanovca donela je odluku o poskupljenju vode i odnošenja otpada, što je za predstavnike lokalne vlasti bilo ""neminovno"", a za opoziciju ""udarac na kućni budžet građana"". Umesto dosadašnjih 55 dinara po kubnom metru, nova cene vode za građane i ustanove u Gornjem Milanovcu je 79,75 dinara, a za privrednike 174,73 dinara. Odvoženje otpada građane će koštati 9,75 dinara po kvadratnom metru, a privrednike 16,38 dinara. Direktor Javnog komunalnog preduzeća u Gornjem Milanovcu Ivan Lazić rekao je na sednici da će za četvoročlanu porodicu mesečno povećanje troškova za upotrebu vode i iznošenje otpada biti oko 1.200 dinara. Pročitajte još Odnošenje komunalnog otpada u Čačku poskupeće za 60 odsto Vesti 30. okt 2024 4 Vesti 30. okt 2024 4 Lazić je dodao da je poskupljenje bilo neminovno, jer je povećana cena isporučene vode iz Javnog preduzeća „Rzav“ u Arilju, iz koga se Gornji Milanovac snabdeva vodom, kao i zbog zakonskog republičkog povećanja minimalne zarade i cene električne energije. Odbornici opozicione odborničke grupe UZINAT ocenili su da pokupljenje komunalnih usluga nije opravdano. Oni su istakli da je višemesečna nestašica vode u Gornjem Milanovcu za vreme letnjih meseci bila posledica dotrajale vodovodne mreže zbog čega su pravljeni veliki gubici vode, što je u nadležnosti Javnog komunalnog preduzeća. Odbornik opozicione Demokratske stranke Jovan Petrović rekao je da će povećanje cene vode i odvoženja otpada biti „značajan udarac“ na kućni budžet građana koji imaju veću kvadraturu stanova i kuća, a nemaju velike prihode ili žive sami. On se založio da se cena odvoženja smeća obračunava po broju članova domaćinstva, a ne po površini stambenog prostora. Na prethodnoj sednici lokalne Skupštine, koja je održana 26. septembra, usvojeno je povećanje cene daljinskog grejanja u Gornjem Milanovcu za 30 odsto.",U Gornjem Milanovcu povećane cene vode i odnošenja otpada,2024-10-31
"/Lea Apro Generalni direktor Saobraćajnog instituta CIP Slaven Tica izjavio je da nadstrešnica na železničkoj stanici u Novom Sadu, koja se danas urušila, nije bila predmet izrade tehničke dokumentacije na rekonstrukciji stanične zgrade i da je kompletna procedura u projektnom smislu na celom objektu apsolutno ispoštovana. On je rekao za Tanjug da se na osnovu raspoloživih informacija i fotografija sa lica mesta vidi da je kompletna konstrukcija popustila, ali da još ne može da se utvrdi razlog zašto se to desilo. „Ono što Saobraćajni institut CIP može da kaže, koji je radio deo tehničke dokumentacije, da projektom stanične zgrade nije obuhvaćena u konstruktivnom smislu nadstrešnica na južnoj fasadi, koja je srušena i ona nisu bile ni predmet projekta, ni rekonstrukcije“, rekao je Tica. Završena akcija spasavanja: 14 stradalih i troje teško povređenih u urušavanju nadstrešnice na Železničkoj stanici Vesti 23:31 602 Vesti 23:31 602 On je dodao da je CIP za tu zgradu železničke stanice na osnovu lokacijskih uslova i idejnog rešenja za koje su dobili saglasnost 2020. godine od nadležnog Ministarstva i od Infrastrukture Železnice Srbije, uradio idejni projekat koji je usvojen u avgustu iste godine od strane Republičke revizione komisije. Tica navodi da su iduće godine, 2021. dobili uslove i Zavoda za zaštitu spomenika kulture Novog Sada, koje su ugradili u projekat za građevinsku dozvolu, a koji je onda prošao tehničku kontrolu nadležne za kontrolu tehničke dokumentacije. „Nakon toga je izdata građevinska dozvola i u toj građevinskoj dozvoli, napominjem – konstruktivne intervencije na postojećoj betonskoj nadstrešnici južne fasade koja se srušila, nisu bile predmet projekta rekonstrukcije“, istakao je Tica. Istakao je da su sve aktivnosti u rekonstrukciji rađene po projektnom zadatku naručioca i u skladu sa svim procedurama definisanim Zakonom o planiranju i izgradnji. Ko je radio rekonstrukciju zgrade Železničke stanice u Novom Sadu Ekonomija 01. nov 2024 298 Ekonomija 01. nov 2024 298 „Nakon toga je 2022. godine urađen projekat za izvođenje (PZI) na koji je dobijena saglasnost Zavoda za zaštitu spomenika, jer su oni imali svoje zahteve pošto je objekat pod zaštitom Zavoda za zaštitu spomenika Novog Sada, dobili smo saglasnost, a svakako i projekat za izvođenje dela stanične zgrade u Novom Sadu koji je bio predmet rekonstrukcije, dobio je saglasnost stručnog nadzora“, naveo je Tica. Na pitanje kakve su procene i zbog čega je do urušavanja došlo, Tica je rekao da postoje metode kojima se utvrđuje razlog ovakvih tragedija i bez ozbiljne tehničke analize, dubinskog snimka, ekspertize, meritornih inženjera to niko ne može sa sigurnošću da tvrdi. Dodao je da je nadstrešnica izgrađena još 1964. godine, koju je projektovao arhitekta Imre Farkaš.",Direktor CIP: Nadstrešnica nije bila predmet rekonstrukcije stanične zgrade u Novom Sadu,2024-11-01
"Troje povređenih koji se nalaze u UKC Vojvodina su i dalje u kritičnom stanju i situacija u vezi sa njihovim lečenjem je i dalje veoma teška, izjavila je direktorka te zdravstvene institucije dr Vesna Turkulov. „Svi povređeni, a njih je troje, i dalje su u veoma teškom stanju. Oni su svi ponovo operisani, i situacija je jako teška. Svi povređeni imaju teška nagnječenja unutrašnjih organa, stalno ih pratimo i radi se dodatna dijagnostika. Svi su na mašinama za disanje i vitalno su ugroženi. Reč je o mladim ljudima“, izjavila je dr Vesna Turkulov, direktorka UKC Vojvodina. Ona je navela da je nezahvalno davati bilo kakve prognoze o njihovom budućem stanju jer je reč o povredama, kako je istakla, opasnim po život. Dr Turkulov je navela i da krvi ima dovoljno, kao i da i danas u toku dana Zavodi za transfuziju primaju dobrovoljne davaoce. „Krivi nikad nije puno, i niko ne može pretpostaviti koliko će nam krvi još biti potrebno jer je reč o velikim operacijama. Tri povređene osobe u UKCV su jedine na lečenju u toj zdravstvenoj ustanovi, a sve ostale su preminule na licu mesta“, navela je dr Turkulov. Sve vesti o nesreći koja se desila na Železničkoj stanici u Novom Sadu čitajte u našem BLOG -u.","Dr Turkulov: Stanje povređenih i dalje kritično, svi još jednom operisani",2024-11-02
"TANJUG/ NENAD MIHAJLOVIĆ Ministarstvo informisanja i telekomunikacija, povodom jučerašnje tragedije u Novom Sadu, uputilo je apel svim medijima da u izveštavanju o ovoj nesreći ne objavljuju neproverene informacije, da se suzdrže od politizacije tragedije i senzacionalizma te da poštuju tugu porodica nastradalih i celokupne naše javnosti. Kako se navodi u saopštenju, tekstovi u kojima se u pojedinim medijima iznose netačne informacije i drugi neprovereni detalji tragedije do koje je došlo na Železničkoj stanici u Novom Sadu dodatno uznemiravaju porodice nastradalih i javnost u Srbiji, ali istovremeno predstavljaju i kršenje profesionalnih i etičkih standarda što je apsolutno nedopustivo u ovim tragičnim okolnostima i danima tuge. Ministarstvo poziva medije da ovom tragičnom događaju pristupaju sa dužnom pažnjom, uz poštovanje profesionalne etike i odredbi Zakona o javnom informisanju i medijima. Više o nesreći u Novom Sadu pročitajte u našem BLOGU . Povezane vesti „Neka odgovorni kažu javno ko je dozvolio da se nadstrešnica dodatno optereti“: Bivši nadzornik na rekonstrukciji Železničke stanice za  Vesti 10:28 105 Vesti 10:28 105 Bivši nadzornik na projektu za : Na nadstrešnici je rađeno, Vesić ne govori istinu Vesti 09:46 169 Vesti 09:46 169",Ministarstvo apelovalo na medije da ne iznose neproverene informacije o nesreći u Novom Sadu,2024-11-02
"Fonet/ Milica Vučković Predsednik Socijalističke partije Srbije (SPS) Ivica Dačić kazao je danas da u SPS-u postoji jedinstvo oko sprovođenja zajedničke politike sa Srpskom naprednom strankom (SNS) i da će sankcionisati svako ""iskakanje"" i ""sve šta može da izazove negativne reakcije"". On je na Prvoj televiziji kazao da je delovao korektivno povodom gostovanja potpredsednika Glavnog odbora SPS i narodnog poslanika Branka Ružića na televiziji . Povezane vesti Paunović: Moje i Ružićevo mišljenje o Šapiću neće ugroziti gradsku vlast, niti poljuljati Vesti 29. okt 2024 8 Vesti 29. okt 2024 8 Glišić: Na proleće rekonstrukcija vlade, gostovanje Ružića na  „posrnuće“ Vesti 29. okt 2024 32 Vesti 29. okt 2024 32 „Ja delujem korektivno, još prvog dana rekao sam da je SPS ponosan na saradnju sa SNS. Mi smo jedan od nosećih stubova političke organizacije okupljene oko interesa Srbije. Mi želimo nastavak saradnje sa SNS. Mi ćemo sankcionisati sve šta može da izazove negativne reakcije. Bitno je za stranku da postoji jedinstvo oko sprovođenja zajedničke politike“, naveo je Dačić, koji je i ministar unutrašnjih poslova. Dodao je da je na nedavno održanoj sednici predsedništva stranke i izvršnog odbora rekao da svi moraju da slede jedinstvenu politiku i da „nema iskakanja“. „Taj moj predlog jednoglasno je podržan, svi su za to glasali, za njega. Glasao je i Ružić“, naveo je Dačić. Ružić je tokom gostovanja na televiziji  rekao da gradonačelnik Beograda Aleksandar Šapić vodi infantilnu politiku, a da bi vlast trebalo da uhapsi predsednika Stranke slobode i pravde Dragana Đilasa ako je tačno da je on ukrao 619 miliona evra. „Ta priča Đilas, Šolak, šta ono pričaju – Đilas 619 miliona… Pa neka ga uhapse“, rekao je. Na pitanje šta misli o Aleksandru Vučiću, Ružić je rekao da je to jedan uspostavljeni sistem s jasnom subordinacijom koji funkcioniše na način da daje rezultate i proizvodi pozitivne efekte. Pojedini provladini tabloidi optužili su Ružića da je napao vlast čiji je deo već 12 godina, da je branio Đilasa i Šolaka, a kolege iz vladajuće koalicije optužio da su „politikanti“.",Dačić: Delovao sam korektivno povodom Ružićevog gostovanja na,2024-11-01
" Fond za humanitarno pravo (FHP) dostavio je Ministarstvu pravde komentare na tekst Nacrta zakona o izmenama i dopunama Zakonika o krivičnom postupku (ZKP) i Nacrta zakona o izmenama i dopunama Krivičnog zakonika (KZ) o kojima se javna rasprava završava danas i zatražio da ministarstvo produži rok za javnu raspravu kako bi se bolje sagledale posledice koje predložene izmene mogu imati. Naglašavajući da je rok za javnu raspravu od mesec dana neprimereno kratak, FHP je istakao da predložene izmene i dopune dva sistemska krivična zakona ne samo da ne doprinose unapređenju krivičnog zakonodavstva, već se njima urušavaju i već dostignuti standardi. Podsetili su da je Ministarstvo pravde 12. maja 2021. formiralo radne grupe za izmene ovih zakona, a javnost je prve informacije o njihovom radu dobila tek 26. septembra 2024, kada je objavljen poziv za javnu raspravu. Pročitajte još Jerinić: U izmenama Krivičnog zakonika tri grupe problematičnih rešenja Vesti 31. okt 2024 2 Vesti 31. okt 2024 2 „Ovo i nije javna rasprava“: Šta će biti sa spornim odredbama izmena Krivičnog zakonika Vesti 30. okt 2024 3 Vesti 30. okt 2024 3 Izneli su nekoliko predloga, a između ostalog uvođenje odredbe kojom će se oštećeni i svedoci u postupcima protiv polnih sloboda zaštititi tako što neće biti dozvoljeno ispitivanje o njihovom prethodnom seksualnom životu. „Uočljiv je povećan broj krivičnih dela za koje je zaprećena kazna doživotnog zatvora, ali i to da predlagač predložena rešenja nije opravdao činjenicama koje bi ukazale na delotvornost ovakve odluke. Na to da je unapređenje zaštite izostalo, ukazuje i to što je definicija silovanja ostala ista, pa izvršenje krivičnog dela zahteva upotrebu sile, a ne nedostatak pristanka. Time se odstupa od obaveze usklađivanja sa Istanbulskom konvencijom i međunarodnim standardima, dok se istovremeno pribegava populističkom uvođenju kazne doživotnog zatvora za to delo“, navedeno je u saopštenju. Dodatno, FHP smatra neprihvatljivim i predložene izmene koje se tiču uvođenja represivnog krivičnog dela „objavljivanje materijala kojima se savetuje izvršenje krivičnog dela“, kao i dekriminalizacije zloupotrebe javnih nabavki koje su vrednosti pet miliona dinara ili niže. Najzad, FHP smatra da je predloženo brisanje krivičnog dela Iznuđivanja iskaza neodgovorno i posledično opasno. Uzevši u obzir navedeno, FHP traži da Ministarstvo pravde produži rok za javnu raspravu kako bi se bolje sagledale posledice koje predložene izmene mogu imati. Stručna javnost i civilno društvo su, usled kratke javne rasprave, kako navodi FHP, prinuđeni da se fokusiraju isključivo na nepovoljnosti predloženih izmena, zbog čega nema prostora za raspravu o tome kako bi se ova dva sistemska zakona mogla izmeniti na način koji bi zaista unapredio krivičnopravnu zaštitu.",Fond za humanitarno pravo traži produženje roka za javnu raspravu o Krivičnom zakoniku,2024-10-31
" Ministar poljoprivrede Aleksandar Martinović saopštio je u sredu da sva registrovana poljoprivredna gazdinstva do 10. novembra 2024. mogu da ostvare pravo na subvencionisanu cenu dizela od 179 dinara po litru i da ""postoji mogućnost da se ova akcija produži ukoliko to budu dozvoljavale tržišne okolnosti"". To, međutim, ne znači da poljoprivrednici koji su do sada kupovali dizel po Uredbi o ograničenju cene naftnih derivata neće to moći da čine sve do 27. januara 2025, do kada važi uredba. Važeća Uredba o ograničenju visine cene neftnih derivata predviđa da poljoprivrednici dizel po ceni od 179 dinara mogu da kupuju do 27. januara 2025. godine – i to do 100 litara po registrovanom hektaru. Međutim, ovo se odnosi samo na poljoprivrednike koji imaju površine upisane u Registar poljoprivrednih gazdinstava na dan 1. april 2024. godine. Cene benzina i dizela ograničene još šest meseci Ekonomija 26. jul 2024 9 Ekonomija 26. jul 2024 9 Kupovina dizela po istoj ceni omogućena je i drugim poljoprivrednicima, ali do 10. novembra – hektari za ovo nisu uslov, već samo da je gazdinstvo registrovano, i da poljoprivrednici poseduju agro karticu. U Ministarstvu poljoprivrede podsećaju da je Uredba o ograničenju visine cena derivata nafte doneta na sednici Vlade Srbije 26. jula 2024. godine i važi šest meseci od dana stupanja na snagu. Uredbom je propisano da sva poljoprivredna gazdinstva, koja imaju površine upisane u Registru poljoprivrednih gazdinstava na dan 1. april 2024. godine i zasejane, odnosno zasađene površine obradivog poljoprivrednog zemljišta pod odgovarajućom biljnom kulturom do količina potrebnih za obradu, mogu da, uz upotrebu kartica izdatih registrovanim poljoprivrednim gazdinstvima, kupuju evro dizel po maksimalnoj maloprodajnoj ceni od 179 dinara po litru u maksimalnoj količini do 100 litara po hektaru, a najviše do 100 hektara. „Nezavisno od te Uredbe, koja je i dalje na snazi, a koja propisuje subvencionisanu cenu goriva samo za poljoprivredna gazdinstva koja imaju površine upisane u Registru poljoprivrednih gazdinstava na dan 1. april 2024. godine i zasejane, odnosno zasađene površine obradivog poljoprivrednog zemljišta pod odgovarajućom biljnom kulturom do količina potrebnih za obradu, a usled povoljnih tržišnih okolnosti, Naftna industrija Srbije je, u skladu sa dogovorom sa Ministarstvom poljoprivrede, izašla u susret poljoprivrednicima na način da se do 10. novembra omogući svim poljoprivrednim gazdinstvima (na primer, i stočarima, i pčelarima….) da po subvencionisanoj ceni kupuju evro dizel po maksimalnoj maloprodajnoj ceni od 179 dinara po litru“, objašnjavaju za portal  u ovom ministarstvu. Radi potpunog razjašnjenja, kako navode, Uredba od 26. jula 2024. godine i dalje je na snazi, „ali su Ministarstvo poljoprivrede, šumarstva i vodoprivede i Naftna industrija Srbije na ovaj način izašli u susret svim poljoprivrednim gazdinstvima, a ne samo onim koja imaju površine upisane u Registru poljoprivrednih gazdinstava na dan 1. april 2024. godine“.",Subvencionisani dizel za sve registrovane poljoprivrednike do 10. novembra,2024-10-31
"Ilustracija /  Policija je uhapsila muškarca (28) iz okoline Kovina u čijoj kućje pronašla 554 grama marihuane, saopštila je danas lokalna policijska uprava. U saopštenju piše da je zaplenjena i 51 tableta sa liste psihoaktivnih supstanci, kao i po pet puščanih i pištoljskih metaka. Uhapšen osumnjičeni za pokušaj ubistva u Nišu Vesti 31. okt 2024 0 Vesti 31. okt 2024 0 Dodaje se da se B. Ž. sumnjiči za neovlašćeno držanje droga i nedozvoljenu proizvodnju, držanje, nošenje i promet oružja i eksplozivnih materija. Određeno mu je zadržavanje do 48 časova i biće priveden u tužilaštvo, saopštila je Policijska uprava u Pančevu.","U okolini Kovina zaplenjeno više od pola kilograma marihuane, uhapšen muškarac",2024-10-31
"U Novom Sadu se juče obrušila nadstrešnica Železničke stanice, poginulo je 14 osoba, a povređene su tri. Reporterka  od jutros je u Novom Sadu i prenosi da je od jutros u gradu vladala tišina. Građani sada već polako dolaze, staju uz trake koje sugerišu dokle sme da se pristupi i osmatraju šta se dešava. Jedan od njih je i gospodin Mirko koji je rekao da je došao da vidi šta se to desilo juče . Pročitajte još Kran vrši veštačenje objekta: Utvrđuje se pod kojim okolnostima je došlo do nesreće Vesti 10:34 15 Vesti 10:34 15 „Neka odgovorni kažu javno ko je dozvolio da se nadstrešnica dodatno optereti“: Bivši nadzornik na rekonstrukciji Železničke stanice za  Vesti 10:28 104 Vesti 10:28 104 „Kako je to palo. Vidim da su sve očistili, došao sam da vidim šta su dva puta svečano otvarali i govorili kako su ponosni na ono što je napravljeno. Da li je ovo ponos? To sam došao da vidim, tu tugu i jad kojom se neko hvali kako rade. Sve se radi kao u ime naroda, a protiv naroda, teško je“, kaže on. „Tuga i jad“, ponavlja i dodaje „šta drugo kazati“. „Šta kazati. Ovo je najbolji pokazatelj šta čeka narod, šta pametno reći“, kaže. Ističe da će doći na današnji skup u Novom Sadu , ali pita „šta to znači ovom narodu“. „Bruke i sramote“, dodaje on.",Građani obilaze mesto nesreće: „Došao sam da vidim šta su dva puta svečano otvarali“,2024-11-02
" U organizaciji Valjevskog pokreta otpora večeras će u tom gradu biti organizovane demonstracije zbog namere vlasti da odobri otvaranje rudnika litijuma i borata. Aktivista Valjevskog pokreta otpora advokat Branko Ivković je kazao agenciji Beta da je okupljanje građana zakazano za 18.30 časova na Gradskom trgu i da na demonstracijama neće biti govornika. „Demonstracije organizuje udruženje građana Valjevski pokret otpora. Na mestu okupljanja saopštićemo plan daljih akcija kako bi sprečili otvaranje rudnika“, rekao je Ivković. Valjevski pokret otpora je ranije postavio zahtev kompaniji Eurolitijum Balkan doo da najkasnije do 1. novembra 2024. godine obustavi sve poslovne delatnosti na teritoriji Valjeva i da u istom roku napusti grad. „U međuvremenu navedena kompanija oglasila se saopštenjem koje je, kako su naveli, imalo za cilj da se javnost upozna s njihovom ’vizijom i planovima poslovanja’ na teritoriji Valjeva. Tako su nas obavestili i da fokus njihovih daljih delatnosti više neće biti usmeren na istraživanje litijuma već na istraživanja minerala borata i geotermalnog potencijala našeg kraja, kao i da će u tom smislu promeniti i poslovno ime“, rekao je Ivković. Prema njegovim rečima, kompanija Eurolitijum Balkan doo nema nameru da obustavi svoje delatnosti na teritoriji Valjeva. „Takav njihov stav zahteva odlučnu reakciju građana jer nemamo nameru da se bavimo njihovim poslovnim ‘vizijama i planovima’ čiji će rezultat biti potpuno uništenje valjevskog kraja“, naglasio je Ivković. Od 28. juna, kada je u Loznici održan prvi protest građana protiv otvaranja rudnika litijuma u Jadru, protesti su održani u više od 50 gradova Srbije.",Večeras u Valjevu demonstracije protiv rudarenja,2024-11-01
"Master1305/ Praznik Noć veštica pronašao je svoje skromno mesto u Srbiji. Mnogi ga obeležavaju zbog zabave i druženja, dok se drugi tome oštro protive jer je reč o prazniku koji ne potiče iz naše kulture. Noć veštica proslavlja se 31. oktobra i nacionalno je priznat praznik u Americi. Na današnji dan se u Srbiji obeležava Sveti Luka pa je stoga česta rasprava oko toga koji praznik bi trebalo slaviti. Ko je bio Sveti Luka koga pravoslavni vernici slave poslednjeg dana oktobra Lifestyle 31. okt 2024 12 Lifestyle 31. okt 2024 12 Zašto se proslavlja Noć veštica? Lifestyle 31. okt 2024 52 Lifestyle 31. okt 2024 52 Moderna „dilema“ – Sveti Luka ili Noć veštica: A znate li da se slavi i Divali Lifestyle 31. okt 2024 14 Lifestyle 31. okt 2024 14 Iako Noć veštica nije deo naše tradicije i kulture, ovaj praznik se obeležava u Srbiji na mnogim mestima. Razni beogradski klubovi prave zabave i maskenbale povodom Noći veštica. Pojedini restorani takođe zahtevaju od gostiju da večeras dođu maskirani. Najpoznatija žurka za Noć veštica održaće se u Hangaru 02. novembra gde će se za najbolje kostime deliti i nagrade. Postoji nekoliko beogradskih klubova koji prave žurke povodom Noći veštica. Tu je klub Pakao gde će se slušati haus muzika, zatim relativno novi klub OMG organizuje Halloween žurku, kao i Skylounge gde postoji dreskod koji prstaje prilici povodom koje se okupljaju, a to je „scary“. Gostima je poručeno da obuku svoje najstrašnije kostime. Žurku pod maskama večeras organizuju i u Dorćoleti i klubu Nula pet. Pressmaster/ Deca i Noć veštica u Srbiji U nekim privatnim vrtićima i školama engleskog jezika u Beogradu organizuju se maskenbali za najmlađe. Deca se maskiraju, druže, dele slatkiše i zabavljaju uz muziku. Neki su otišli i korak dalje pa su postavili dekoraciju prikladnu za Noć veštica, a mnoge dečije radnje organizuju specijalne popuste na današnji dan. Koliko su roditelji u Srbiji raspoloženi da njihova deca slave Noć veštica najbolje govore komentari koje možete videti na društvenim mrežama, a koji su podeljeni. „Zašto bi neko želeo da skrnavi decu tako što ih predstavlja kao kosture, veštice i ostala čudovišta“, jedan je od komentara protiv. „U Srbiji je tog dana Sveti Luka, u Americi Noć veštica. Oni sigurno neće preuzeti da slave Svetog Luku od nas, postavlja se pitanje zašto mi uzimamo njihove praznike i slavimo ih kao svoje“, mišljenja je druga korisnica društvene mreže Fejsbuk. S druge strane jedna majka je napisala kako ona svake godine ide sa svojom decom u sakupljanje slatkiša po komšiluku. Korisnica Fejsbuka koja živi u Nemačkoj napisala je kako deca tamo imaju zabavu u vrtiću i napominje da nisu satanisti već se samo dobro zabavljaju. „Popodne dolaze deca po slatkiše i svi se lepo druže i zabavljaju“, napisala je.","Kako se u Srbiji proslavlja Noć veštica? Neki su za, drugi protiv",2024-10-31
" Na današnji dan dogodilo se: 1500. Rođen je italijanski vajar i zlatar Benvenuto Čelini, najpoznatiji majstor svoga vremena za detaljne ukrase od zlata za kraljeve i plemiće. Radio je i skulpture i reljefe velikog formata – „Persej“, „Kozimo Mediči“, „Nimfe iz Fontenbloa“, a njegova autobiografija („Moj život“, 1562) značajan je dokument za kulturnu istoriju renesanse. 1509. Javnosti su prvi put predstavljene slike na plafonu Sikstinske kapele koje je naslikao Mikelanđelo. 1755. Zemljotres u Lisabonu, snage – kako se računa – devet stepeni Rihterove skale, cunami i požar koji je izazvao, razorili su dve trećine tog grada, a poginulo je 60.000 ljudi. 1842. Rođen je istoričar, filolog i državnik Stojan Novaković, autor „Srpske bibliografije“ i „Istorije srpske književnosti“. Kao ministar prosvete između 1873. i 1883. sproveo je reforme u školstvu. Posle Prvog balkanskog rata (1912-13), kao šef delegacije Srbije zaključio je u Londonu mir s Turskom. Objavio je više od 400 naučnih radova iz raznih oblasti. 1886. U Beogradu je osnovana Kraljevska srpska akademija (kasnije Srpska akademija nauka i umetnosti). Prvi predsednik bio je Josif Pančić. Prve edicije koje je izdavala bile su „Glas“ i „Spomenik“, a najkrupniji poduhvat bio je izrada „Rečnika srpskog književnog jezika“ početa 1893. 1894. Umro je ruski car Aleksandar III, a na presto je stupio Nikolaj II Romanov, poslednji car. 1892. Rođen je sovjetski velemajstor Aleksandar Aljehin, jedan od najvećih u istoriji šaha. Bio je svetski prvak od 1927. kada je pobedio Kubanca Kapablanku, do 1935. kada je izgubio od Holanđanina Evea. Titulu svetskog prvaka ponovo je stekao pobedivši Evea u revanšu 1937. i zadržao je do smrti 1946. 1918. Prva srpska armija pod komandom vojvode Petra Bojovića u Prvom svetskom ratu oslobodila je Beograd. 1928. U Turskoj je arapsko pismo zamenjeno latinicom, kao deo reformi osnivača Turske Republike Mustafe Kemala Ataturka. 1944. Predsednik Nacionalnog komiteta oslobodjenja Jugoslavije Josip Broz Tito i predsednik izbegličke vlade Kraljevine Jugoslavije Ivan Šubašić potpisali su u Beogradu sporazum o obrazovanju jedinstvene jugoslovenske vlade sa zadatkom da pripremi izbore za Ustavotvornu skupštinu. 1945. Velika Britanija je saopštila da je lider nacističke Nemačke Adolf Hitler najverovatnije izvršio samoubistvo u svom bunkeru u Berlinu. 1946. Generalna skupština UN je osnovala UNICEF (Međunarodni fond UN za pomoć deci). 1952. SAD su na Maršalskim ostrvima izvršile probu prve hidrogenske bombe. 1954. U Alžiru je počeo ustanak protiv kolonijalne vlasti Francuske, koji je završen 1962. proglašenjem nezavisnosti. 1956. Na predlog Jugoslavije, Generalna skupština UN je usvojila rezoluciju kojom je zatraženo da Velika Britanija, Francuska i Izrael odmah obustave oružane akcije, povuku se sa teritorije Egipta i omoguće ponovno otvaranje Sueckog kanala. 1963. U vojnom napadu u Južnom Vijetnamu ubijeni su predsednik Ngo Din Dijem i njegov brat Ngo Din Nu. 1972. Umro je američki pisac Ezra Paund čija je poetika eksperimentalne lirike značajno uticala na moderno pesništvo 20. veka. Zbog učešća u fašističkoj propagandi u Italiji u Drugom svetskom ratu, optužen je u SAD za veleizdaju 1945. Da bi se izbegla smrtna kazna, proglašen je ludim i proveo je 13 godina u ludnici („Cantos“, „Duh romantike“, „Kritički eseji“). 1987. Kineski lider Deng Sjaoping povukao se sa svih funkcija u Komunističkoj partiji. 1995. U američkom vojnoj bazi u Dejtonu (Ohajo) počeli su pregovori o uspostavljanju mira u Bosni i Hercegovini. Posle tri sedmice mirovni sporazum kojim je okončan rat koji je u toj bivšoj jugoslovenskoj republici trajao od 1992. do 1995, parafirali su predsednici Srbije, Hrvatske i BIH: Slobodan Milošević, Franjo Tudjman i Alija Izetbegović. 2000. SR Jugoslavija je primljena u UN. Vlasti u Beogradu su odbile da, posle raspada SFRJ i formiranja nove države SRJ (1992) podnesu zahtev za prijem u UN kao novonastala država, insistirajući na kontinuitetu sa bivšom državom, SFRJ. 2000. Skupština Crne Gore usvojila je zakon o Centralnoj banci, a nemačka marka, koja je od 2. novembra 1999. bila paralelna valuta, postala je jedino sredstvo plaćanja u Crnoj Gori. 2004. Umro je američki fotograf Ričard (Richard) Avedon, koji je modnu fotografiju i fotografiju portreta slavnih ličnosti pretočio u umetničku formu. 2005. Generalna skupština UN proglasila je 27. januar Danom sećanja na šest miliona Jevreja i mnoge druge žrtve nacističkog holokausta tokom Drugog svetskog rata. 2008. Umrla je Ima Sumak, peruanska pevačica koja se proslavila glasom jedinstvenog raspona. 2015. Vladajuća konzervativna stranka Partije pravde i razvoja (AKP) dobila je apsolutnu većinu na prevremenim parlamentarnim izborima u Turskoj. 2018. Makedonija i Grčka obnovile su direktan avionski let između glavnih gradova nakon više od deset godina. 2022. Na parlamentranim izborima u Izraelu većinu je osvojio desničarski Likud na čelu sa bivšim dugogodišnjim premijerom ove zemlje Benjaminom Netanjahuom. Ovo su peti izbori za četiri godine u Izraelu, na kojima su se glasači izjasnili i o podobnosti Netanjahua da obavlja funkciju premijera dok mu se sudi za korupciju.","Na današnji dan, 1. novembar",2024-11-01
"Aleksandra Petrović/Nova.rs Samostalni sindikat predškolskog vaspitanja i obrazovanja neće učestvovati u sutrašnjem protestu i obustavi rada koju su najavili reprezentativni sindikati zaposlenih u prosveti i roditelji bez ikakvih problema i izmena sutra mogu da dovode decu u vrtiće, rečeno je danas FoNetu. Sekretarka tog sindikata, u kojem je oko 17.000 članova, Slobodanka Ninić objasnila je da su zaposleni u vrtićima štrajk, uz minimum procesa rada, prijavili od ponedeljka, 4. novembra i da roditelji pojedinačno iz svojih obdaništa treba da dobiju sve informacije o tome kako će od tada izgledati rad i boravak dece u njima. Ona je napomenula da postoji više od 90 predškolskih ustanova, a da nema jedinstvenih propisa za minimum procesa rada u njima, pošto ih pojedine lokalne samouprave nisu ni donele. „Koliko će štrajk trajati zavisi od ispunjenja zahteva“, navela je Minić. Prosvetni radnici u petak obustavljaju rad, opstrukcija i pritisci na zaposlene Vesti 31. okt 2024 86 Vesti 31. okt 2024 86 Sindikat traži da zarade zaposlenima u predškolskim ustanovama budu povećane za 21 odsto i da se ne pravi razlika između vaspitno-obrazovnog i administrativno-tehničkog osoblja. „Zahtev za povećanje cene rada za 21 odsto i korekciju koeficijenta od 105,5 odsto svih zaposlenih u ustanovama predškolskog vaspitanja i obrazovanja Srbije zasnovan je na standardu koji smo dostigli 2023. godine, a to je da plata tehničkog osoblja iznosi 105,5 odsto od minimalne cene rada“, saopšteno je ranije iz Smostalni sindikat predškolskog vaspitanja i obrazovanja. Četiri reprezentativna sindikata prosvetnih radnika za sutra su najavila jednodnevnu obustavu nastave uz protest u Beogradu i okupljanje ispred Skupštine Srbije od 11.30. Od ponedeljka će u školama početi i zakonski štrajk, uz skraćenje časova na 30 minuta.",Vrtići u petak bez obustave rada,2024-10-31
"""Ne treba biti naivan pa pomisliti da saradnja u oblasti obezbeđivanja litijuma za evropsku autoindustriju ne bi značila podršku vladi ove zemlje a onda i evropskim integracijama Srbije"", kaže za  Srđan Majstorović iz Centra za evropske politike (CEP). Dodaje, međutim, da Srbija nije isključivo Vlada. ""Srbija su i parlament i građani, i dok god ne postoji konsenzus oko toga, EU mora da pažljivije komunicira ovu temu, jer rizikuje da preteranim insistiranjem uruši dodatno ionako narušen kredibilitet EU u Srbiji"", rekao je. Dobili smo izveštaj Evropske komisije o Srbiji za sezonu 2023/2024. U odnosu na prethodni izveštaj napredovali smo tačno za 0,07 odsto, i za to nam sleduje ocena 3,1. U izveštaju se konstatuje ograničen napredak u raznim oblastima – od vladavine prava, preko borbe protiv korupcije, ali i stagnacija u oblasti slobode medija. Iz Brisela je jasno poručeno – ne može i Evropska unija i Rusija, ili jedno ili drugo. U izveštaju nema pominjanja rudnika litijuma. „Očigledno da je ova tema toliko zapaljiva da o njoj ne mogu imati identičan stav građani, Vlada Srbije, međunarodne institucije, kompanije. Ova teme se ne pominje eksplicitno, ali se pominje zelena agenda, koja, između ostalog, znači i proizvodnju baterija i električnih automobila. Tako da to jeste deo procesa evropskih integracija, ali to nije uslov za evropske integracije“, naglasio je Majstorović u „Iza vesti“. Šef Delegacije EU u Srbiji Emanule Žiofre izjavio je nedavno da realizacija projekta „Jadar“ nije uslov za pristupanje Uniji, ukazujući da su političke prilike u svetu u poslednjih godinu dana znatno uticale na podsticanje procesa proširenja. „Ukoliko Srbija i EU odluče da rade na zelenoj tranziciji i dodatno integrišu i razvijaju ekonomiju, to će biti dobro za integraciju Srbije u jedinstveno tržište“, kazao je. POVEZANE VESTI: Evropska komisija: Umeren napredak Srbije u stvaranju funkcionalne tržišne privrede Ekonomija 30. okt 2024 0 Ekonomija 30. okt 2024 0 Bojana Selaković: Evropska komisija ocenila odnose Srbije sa Rusijom i Kinom kao problematične Vesti 30. okt 2024 6 Vesti 30. okt 2024 6 Evroposlanik o litijumu: EU pravi grešku – zbog gladi oko resursa podržava nedemokratske režime Vesti 28. okt 2024 63 Vesti 28. okt 2024 63 Ristić: Nigde u Evropi nije planirano kopanje litijuma u poljoprivrednim područjima Vesti 28. okt 2024 29 Vesti 28. okt 2024 29 „Ne treba biti naivan pa pomisliti da saradnja u oblasti obezbeđivanja litijuma za evropsku autoindustriju ne bi podržala Vladu ove zemlje, a onda i evropske integracije. Ali, tu se priča o dogovoru Srbije i EU. A Srbija nije isključivo Vlada, Srbija su i parlament i građani, i dok god ne postoji konsenzus oko toga, EU mora da pažljivije komunicira ovu temu, jer rizikuje da pretaranim insistiranjem dodatno uruši ionako narušen kredibilitet EU u Srbiji“, naglasio je Majstorović. Imajući u vidu nedavne izjave predsednice Evropske komisije koja je pohvalila Srbiju za napredak u demokratiji i vladavini prava, pitanje je da li EU ima konzistentnu politiku u odnosu na Srbiju, kako Srbija može istovremeno i da napreduje u demokratiji i da nazaduje, i da napreduje u vladavini prava i da ne napreduje, i da bude lider u evropskim integracijama i da ne bude. „Tekst izveštaja Evropske komisije deluje kao povratak u realnost, jednu priču smo čuli od predstavnika EU, čak i Fon der Lajen kako Srbija napreduje, ali kada se dublje uđe u suštinu i pogleda ovaj izveštaj, očigledno su to bile reči ohrabrenja i očekivanja da će Srbija napokon krenuti u nekom pozitivnom smeru, nego što oni odgovaraju realnosti i stanju promena u društvu. U ključnim oblastima a koje se tiču funkcionisanja demokratskih institucija, nažalost, tu Srbija duži niz godina ide u suprotnom smeru“, rekao je Majstorović. Na pitanje šta znači „napredak od 0,07 procenata“, Majstorović kaže: „Ukoliko biste pitali građane da li se osećaju bolje za 0,07 poena, oni bi se slatko nasmejali i posmatrali bi vas kao nekog ko ima ozbiljne probleme. Poruka je ovde jasna, a i izveštaj je obiman i prikazuje da je taj nazovi napredak izuzetno nedovoljan. Mi smo u četiri oblasti zabeležili pomak za 0,5 poena, to su neki formalni napredci, usvajanje nekih opštih akata. Ali kada se okrenemo primeni tih propisa koji bi trebalo da imaju efekat po naš život, ni tih 0,5 poena ne primećujemo“, pojašnjava. Prema rečima Majstorovića, priča o prilagođavanju spoljne politike Srbije evropskoj, uključujući i odnos prema Rusiji, neće prestati. „I ti zahtevi neće se okončati, posebno sada kada odlazi Borel i dolazi Kaja Kalas, koja ima još snažniji odnos prema ruskoj agresiji, Ukrajinu i sličnim agresivnim potezima u blizini Evrope i realno je očekivati da će pritisak biti sve izraženiji, više ćemo ga osećati. U metarijalnom smislu, države članice su one koje odlučuju i one će vući konce“, kazao je Majstorović.  : I to da Srbija pomaže Ukrajini i prodaje tamo oružje više neće biti dovoljno? „Nažalost, živimo u takvom vremenu gde je geopolitika preovladala nad interesom za ispunjavanje određenih demokratskih principa i u takvim okolnostima taj pragmatični interes će i dalje preovlađivati. U tim okolnostima, obzir prema demokratiji i vladavini prava padaju u drugi plan. Međutim, ne treba to pojednostavljeno gledati i pomišljati da će to insistiranje na poštovanju vladavine prava nestati iz vidokruka EU kada se posmatra napredak Srbije ka EU. Jer u samoj EU postoje članice koje baš na tome insistiraju, koje baštine te vrednosti“, izjavio je gost . U izveštaju EK o izbornom procesu u Srbiji EU pronalazi nedostatke, po pitanju medijske disproporcije, daje se prednost vladajućoj stranci, pominje se i zabrinutost opozicije u vezi sa izbornim nepravilnostima, a u ranijoj Rezoluciji Evropskog parlamenta kaže se da su izbori u Srbiji odstupili od međunarodnih standarda i opredeljena za slobodne i poštene izbore. Majstorović kaže da je suština oba izveštaja ista ali i da je evidentno da se na ispunjavanju tih uslova „jako slabo radi“. „Za mene je bilo iznenađujuće da je ispunjavanje tih uslova bilo stavljeno da će biti završeno do kraja godine, u agendi koja je bila odgovor Srbije na Plan rasta Zapadnog Balkana. To javnosti Srbije ostavlja prostor da drži ovu vlast odgovornom. Da li će to biti ispunjeno ili ne, ja ne znam“, ocenio je gost . Ali, i dodaje da „ne postoje garancije da će ti uslovi biti ispunjeni“. „Od Evropske komisije se očekuje da objektivno izveštava i o primeni ove agende. Posledice neprimenjivanja ovih mera biće da će Srbiji biti uskraćena sredstva na koja toliko mnogo računa“, naglasio je Majstorović.","Majstorović: Litijum nije uslov, ali ne treba biti naivan – pomoglo bi Srbiji na putu ka EU",2024-10-31
" Gradonačelnik Novog Sada Milan Đurić izjavio je da je više od 30 osoba povređeno u urušavanju konstrukcije na zgradi Železničke stanice u tom gradu. U skladu sa svim procedurama, pošto istražni organi obave uviđaj, obavestićemo javnost o daljim koracima. Grad je u neprestanom kontaktu sa nadležnim organima i preduzeće sve neophodne korake, rekao je Đurić. U ovom trenutku sva naša pažnja je usmerena na pružanje pomoći svima koji su pogođeni ovom nesrećom, naglasio je on, prenosi 021.rs. Detaljne informacije o nesreći u Novom Sadu u našem BLOGU UŽIVO.",Gradonačelnik Novog Sada: Više od 30 povređenih na Železničkoj stanici,2024-11-01
"printscreen/RTCG Crnogorska policija i elitna jedinica Vojske Crne Gore ""češljaju"" jutros teren i sela u okolini Bijelog Polja u graničnom pojasu sa Srbijom u potrazi za Alijom Balijagićem, koji se sumnjiči da je prošlog petka u Sokocu počinio dvostruko ubistvo. Akcija policije, prema nezvaničnim podacima Vijesti , izvodi se na osnovnu operativne analize da bi u selima Kanje i Orahovica, ali i drugim selima na granici ka Brodarevu mogao da se krije osumnjičeni za zločin iz Sokoca. Izvor iz vrha Uprave policije kazao je da nisu imali dojavu da je neko od meštana tih sela video Balijagića već da se u komunikaciji sa srpskom policijom pretražuje taj teren zbog toga što je Balijagić ranije u graničnom pojasu često boravio jer mu je tu porodična kuća. „Češlja se taj teren“, kratko je rekao izvor iz UP. Sela koja policija jutros pretražuju su na oko 30-ak kilometara udaljena od Vraneške doline, gde je Balijagić kako se veruje prošlog petka u porodičnoj kući Madžagalja usmrtio rođenog brata i sestru Jovana i Milenku. Od tog dana prevejani, opasni Balijagić, koji je 32 godine proveo na robiji, krije se od policije. I RTCG javlja da su policijske snage, proveravajući mogućnost da se u selu Orahovica u Bijelom Polju krije Balijagić, osumnjičen za dvostruko ubistvo, opkolile to mesto. Na terenu su, kako potvrđuje ta televizija i pripadnici vojske Crne Gore, a imaju pomoć i iz vazduha. Veliki broj vozila policije i Vojske primećen je na putu ka mestu Orahovica, što je RTCG i snimila. Prema infromacijama RTCG, koje se razlikuju od onih koje prenose Vijesti, bilo je i prijave da je viđen begunac. Međunarodna poternica za okorelim ubicom u Crnoj Gori: Uključene i policije Srbije i Crne Gore (VIDEO) Region 31. okt 2024 2 Region 31. okt 2024 2",Policija i vojska Crne Gore „češljaju“ sela kod granice sa Srbijom: Moguće da se tu krije opasni ubica,2024-10-31
" Gradonačelnik Beograda Aleksandar Šapić je na nedavnoj konferenciji za medije, šeficu odborničke grupe ZLF-PSG Nataliju Stojmenović, koja je javno kritikovala njegove odluke o saobraćaju u Beogradu, nazvao ""devojčicom iz Vranja"". Komentarišući njegovu izjavu za portal , Stojmenovićeva naglašava da ovakve uvrede govore samo o njemu, kao i da je njegovo izvinjenje - nepostojeće i uvredljivo. „Ovakve uvrede više o njemu govore, nego o meni. Biti devojčica nije uvreda, ali biti Šapić jeste. On ne kritikuje politike koje moja stranka i ja predlažemo, jer mislim da ih prvenstveno ne razume, pa zato napada nešto što je činjenica – a to je da sam rođena u Vranju, da sam mlada i da sam žena. Najgore što njegov način nipodaštavanja mene šalje poruku svakoj mladoj ženi da je nebitno šta kaže ili misli ako nije ono što on jeste, nasilan, grub, bezobrazan i muškarac“, rekla je Natalija Stojmenović za . Kako je Šapić uvredio saobraćajne inženjere u Srbiji Vesti 29. okt 2024 165 Vesti 29. okt 2024 165 Ona dodaje da je „pomalo tužno“ da gradonačelnik sazove konferenciju na kojoj nema o čemu da govori, pa govori o „devojčici iz Vranja“. Natalija Stojmenović u tom trenutku nije bila u sali, te nije bila u mogućnosti da odgovori na nipodaštavajuće komentare gradonačelnika Beograda. „To što je to govorio iz pozicije gde sâm stoji za govornicom, gde se verovatno jedino oseća moćno i zaštićeno da napada novinare i političke protivnike je primer jedne kukavice. Bolje neka hrabro prošeta gradom da vidi i čuje posledice svojih ‘rešenja’. Neka proba jednom dnevno da stane na kružnom toku gde je ‘spucao’ pare građana koji bukvalno ne mogu da prođu gradom i objasni im kako je nešto rešio. Lako je biti hrabar u Starom dvoru, teško je to isto biti na ulici među Beograđanima. Onda će možda imati nešto da kaže, umesto da govori o meni“, priča ona. Na kraju konferencije, Šapić je rekao da ne misli da je nazivanje Stojmenovićeve „devojčicom“ nipodaštavanje. „Sad kad mi kažu čika, ja bih i dalje voleo da me zovu bata. Meni to nije nipodaštavanje. Ali ako jeste da ga nazovete devojčica, ja ću da je zovem devojkom. Evo izvinjavam se i njoj što sam je nazvao ‘devojčica’. Vidite kako je sa mnom lako“, rekao je Šapić tom prilikom. „Njegovo izvinjenje koje nije izvinjenje jer on smatra da je u pravu je isto kao njegovo sabiranje novih autobusa u Beogradu – nepostojeće i uvredljivo. Umesto brige šta radi ‘devojčica iz Vranja’, neka pokaže da zna kako da svaka devojčica i dečak imaju sigurno mesto u državnom vrtiću. To bi bio iskorak, sve ostalo je loša kozmetika njegove nesposobnosti“, zaključuje Natalija Stojmenović za portal .","Natalija Stojmenović, „devojčica“ iz Šapićeve priče: Gradonačelnik primer jedne kukavice",2024-10-31
"Kran nadgleda staničnu zgradu u Novom Sadu, javlja reporterka . Kako je rekla, ima neformalnu potvrdu, čula je još jedna razgovor između nadležnih, da kran vrši veštačenje objekta, utvrđuju na koji način i pod kojim okolnostima je došlo do nesreće. Od 8h se ispred zgrade stanice, kaže ona, sve vreme nalazi kran i na njemu radnici koji sprovode veštačenje objekta. Ispituju, kaže, vrše uzorkovanje materijala i ispituju na koji način je došlo do obrušavanja nadstrešnice. Pročitajte još „Neka odgovorni kažu javno ko je dozvolio da se nadstrešnica dodatno optereti“: Bivši nadzornik na rekonstrukciji Železničke stanice za  Vesti 10:28 104 Vesti 10:28 104 Dačić: Dvadesetak osoba će već danas biti saslušano, počev od vrha Vesti 09:52 102 Vesti 09:52 102",Kran vrši veštačenje objekta: Utvrđuje se pod kojim okolnostima je došlo do nesreće,2024-11-02
"Lorenzo Falk/ Ministar za evropska pitanja Severne Makedonije Orhan Murtezani ocenio je danas da Izveštaj Evropske komisije o napretku za Severnu Makedoniju pokazuje ""blagi uzlazni trend"" i da ima najviši stepen spremnost za pristupne pregovore među zemljama kadidatima. On je, na zajedničkoj konferenciji za novinare sa šefom Delegacije Evropske unije u Skoplju Mihalisom Rokasom, rekao da je „najjednostavnija kvalifikacija pri čitanju Izveštaja (za Severnu Makedoniju ) da je bilo napretka kako u protekloj godini tako i u ukupnoj spremnosti, odnosno da postoji blagi uzlazni trend“. Prema rečima Murtezanija, ukupna ocena pripremljenosti Severne Makedonije za 2024. je „dobar nivo pripremljenosti“, (3,22 u poređenju sa 3,13 u 2023.) i da je solidan i konstantan tokom više prethodnih godina. Povezane vesti Žiofre: Srbija mora da ojača medijske standarde, novinari moraju da se osećaju bezbedno Vesti 13:55 7 Vesti 13:55 7 Đurđević Stamenkovski poručila Briselu: Vaše kritike su nedobronamerne, Kosovo je deo Srbije Vesti 10:23 37 Vesti 10:23 37 „U poređenju sa ostalim zemaljama kandidatima iz regiona napomenuo bih da je naš stepen spremnosti najviši, što je još jedan pokazatelj da je Severna Makedonija ne samo spremna za pristupne pregovore, već uporedna analiza pokazuje da imamo akumulirani napredak“, rekao je Murtezani. Istakao je da je došlo do poboljšanja spremnosti za Klaster 1 u poređenju sa prošlom godinom, što je pozitivno s obzirom na to da je to prvi klaster koji treba da se otvori. „Takođe postoji zadovoljavajući nivo spremnosti u klasterima 3, 4 i 6, dok je potrebno više napora za dalje usklađivanje u klasterima 2 i 5“, rekao je ministar za evropska pitanja Severne Makedonije. U pogledu ostvarenog napretka, kako je rekao, uočava se blagi trend poboljšanja u odnosu na prošlu godinu (2,82 u odnosu na 2,76 u 2023. godini). „To pokazuje da i pored svih izazova sa kojima se suočavamo, posebno imajući u vidu da smo u periodu koji Izveštaj obuhvata imali tri vlade, ipak možemo konstatovati da imamo stabilan kontinuitet u ukupnoj spremnosti zemlje. To je je potvrda da ostajemo na strateškom opredeljenju za članstvo u EU i trebalo bi da bude podsticaj više za sve nas da sprovedemo neophodne reforme“, rekao je Murtezani. Izveštaj Evropske komisije o napretku Severne Makedonije obuhvata period od 15. juna 2023. do 1. septembra 2024. godine.",Makedonski ministar: Imamo najviši stepen spremnosti za pregovore sa EU,2024-11-01
"Beoinfo Gradonačelnik Beograda i potpredsednik Srpske napredne stranke Aleksandar Šapić izjavio je da u političkom životu postoji jedna struktura ljudi koji su neokomunisti i neoboljševici, ""pokriveni pod plaštom neoliberala i kvazidemokrata"". Šapić je, na komemorativnom skupu žrtvama komunističkog režima u Beogradu i Srbiji 1944. i 1945. godine, rekao da je devedesetih godina prošlog veka bilo pokušaja da se sa Srbije „skine plašt komunizma“, ali da je tu krenulo pa stalo, a da dobar deo krivice snose i lažni srpski nacionalisti, „koji su oskrnavili patriotizam, rodoljublje i srpstvo“. Učinili su sve da u slici iz Bulajićevih filmova predstave srpski narod na taj način, ukazao je on. Bauk kruži Beogradom – bauk antikomunizma: Borba četnika i partizana kao prioritet gradske vlasti Vesti 17. sep 2024 110 Vesti 17. sep 2024 110 DW: Još jedno iskopavanje Tita – tema za podizanje rejtinga Vesti 23. sep 2024 7 Vesti 23. sep 2024 7 Vučić za Politiko: Titovi ostaci neće biti izmešteni iz Kuće cveća – on je deo naše istorije Vesti 21. sep 2024 326 Vesti 21. sep 2024 326 Šapić je poručio da, ukoliko se želi pomirenje srpskog naroda, to neće biti moguće dok se ne definiše na pravi način ono što se desilo posle Drugog svetskog rata, jer su „dobar deo naroda komunisti zloupotrebili“. Ja sam prvi državni zvaničnik koji je otvorio neke teme koje su ranije pokretali oni koji nisu smeli da podnesu odgovornost, naglasio je on. Šapić je upozorio da ne smeju da se dozvole pokušaji etiketiranja zbog tih ideja, navodeći da njega već mesec-dva nazivaju fašistom zbog stavova o izmeštanju posmrtnih ostataka Josipa Broza Tita iz Kuće cveća i podizanja spomenika četničkom vođi Draži Mihailoviću . „U ovom momentu politička volja za izmeštanje Tita ne postoji, što ne znači da neće biti sutra. A videćemo za spomenik“, istakao je on i poručio da od svojih stavova neće odustati. Šapić je zamolio sve one koji se bave javnim i političkim životom da budu jedinstveni oko nekih ciljeva, a jedan od tih je i da se suprostave „dubokim pipcima puštenim krajem četrdesetih“. Bećković: Pobednici pisali istoriju, sad ćemo mi morati ispočetka Akedamik Matija Bećković je rekao da je pobednik pisao istoriju, „ali pobednika više nema, pa ćemo tu istoriju morati pisati ispočetka“. On je podsetio da su u Srbiji početkom dvehiljaditih izjednačena dva pokreta otpora u Drugom svetskom ratu, a da je Evropska unija donela deklaraciju u kojoj su izjednačeni komunizam i fašizam. Na mestu bivšeg kamenoloma u Lisičijem potoku ispod Dedinja podignut je spomenik ubijenim Beograđanima posle oslobođenja 1944. godine i kasnije 1945, a kako organizatori skupa tvrde, tu je stradalo više stotina ljudi, koji su ubijeni „samo zato što su drugačije mislili“, i to je mračna strana srpske istorije koja je dugo bila zakopana.",Šapić: Neoboljševici u Srbiji pokriveni pod plaštom neoliberala i kvazidemokrata,2024-11-02
"TANJUG/ NENAD MIHAJLOVIĆ Ispod ruševina izvučena je još jedna osoba koja je nekoliko sati bila ispod obrušene nadstrešnice, javlja reporterka  sa mesta nesreće. Podsetimo, nešto ranije, oko 16 sati, izvučena je devojčica (14). „Upravo mi sada javljaju da su još jednu osobu uspeli da izvuku ispod ruševina, tako da je i ona živa i prevezena u zdravstvenu ustanovu“, rekla je reporterka . Njihova zdravstvena stanja nisu poznata. Akcija spasavanja i dalje traje, dodala je ona. Sve o današnjoj nesreći u Novom Sadu čitajte u našem BLOGU . Povezane vesti Devojka izvučena živa ispod ruševina u Novom Sadu Vesti 01. nov 2024 22 Vesti 01. nov 2024 22 Ko je radio rekonstrukciju zgrade Železničke stanice u Novom Sadu Ekonomija 01. nov 2024 297 Ekonomija 01. nov 2024 297",Ispod ruševina u Novom Sadu izvučena još jedna osoba,2024-11-01
"Foto: Amir Hamzagić/Nova.rs Programski savet Radio televizije Srbije (RTS) saopštio je da će sprovesti javnu raspravu o programskim sadržajima tog javnog servisa od 4. do 24. novembra. Prvi skup predstavnika državnih organa, institucija, nevladinih organizacija, kulturnih i obrazovnih ustanova, udruženja novinara, organizacija i zainteresovanih građana ove godine biće održan u Ivanjici, u četvrtak, 7. novembra u 12 časova, a sledeća tribina biće u Kraljevu 13. novembra. Planirano je da se javna rasprava o toj temi održi u Kruševcu 14. novembra i u Beogradu 22. novembra. „Tema ovogodišnje javne rasprave su svi programski sadržaji RTS: informisanje, obrazovanje, kultura, zabava i sportski sadržaji. Gledaoci i slušaoci zainteresovani za programski sadržaj RTS kao javnog medijskog servisa dobrodošli su da učestvuju u raspravi“, stoji u saopštenju. Programski savet će objaviti izveštaj sa detaljima zaključaka javne rasprave.",Javna rasprava o programskim sadržajima RTS tokom novembra,2024-11-01
" Aktivista udruženja ""Ne damo Jadar"" Nebojša Petković izjavio je danas da bi Rio Tinto ""zakucao poslednji ekser u sanduk pokojnog projekta Jadar, ukoliko bi u svom timu angažovao bivšu ministarku Zoranu Mihajlović"". „Sva argumentacija bivše ministarke se svodi na jedan potpis Zlatka Kokanovića, i na jednu njivu od 30 ari koju je moj otac, a ne ja, prodao kompaniji Rio Tinto. Zorana Mihajlović pokušava da odgovornost sa sebe i vlada čiji je bila član, prebaci na narod“, rekao je Petković agenciji Beta. Prema njegovim rečima, Mihajlović prati projekat „Jadar“ od samog početka, „prvo kao savetnica i pomoćnica Miroljuba Labusa, a prelaskom u SNS i kroz ministarstva na čelu kojih je bila“. „Mihajlović je bila ministarka građevine kad je nezakonito izvršena konverzija poljoprivrednog zemljišta u građevinsko i na taj način Rio Tintu omogućeno da nesmetano kupuje parcele bez obaveze poštovanja prava preče kupovine“, naveo je on. Povezane vesti Advokat Todorović: Iznošenje podataka o prodaji zemlje Rio Tintu neetično, Terzić kaže – protivzakonito Vesti 30. okt 2024 3 Vesti 30. okt 2024 3 Rio Tintu za rudnik nedostaje 209 parcela, iz Nedeljica poručuju da mogu samo da im otmu zemlju Vesti 26. okt 2024 159 Vesti 26. okt 2024 159",Petković: Rio Tinto bi sa Zoranom Mihajlović zakucao poslednji ekser u sanduk projekta Jadar,2024-10-31
" Predsednik Skupštine grada Niša Igor Novaković uvažio je zahtev opozicionih odbornika i zakazao vanrednu sednicu gradskog parlamenta na kojoj će jedna od tačaka dnevnog reda biti njegovo razrešenje. Odbornici će na vanrednom zasedanju razmatrati i trošenje budžetskih sredstava, izveštaj Državne revizorske institucije o završnom računu budžeta grada za 2023. Biće tazmotrn i predlog za trajnu zabranu dodele istražnih prava za geološka istraživanja i rudarenje kraj izvorišta „Studena“. Niška opozicija traži vanrednu sednicu za razrešenje predsednika Skupštine grada Vesti 28. okt 2024 0 Vesti 28. okt 2024 0 U pozivu za vanredno skupštinsko zasedanje koji je danas objavljen na sajtu niške skupštine navedene su sve one tačke dnevnog reda koje je opozicija tražila. Inače, Novaković j e danas predstavnicima opozicije uputio dopis i zatražio da se pojedine tačke dopune u skladu sa Poslovnikom o radu, a da se iz dnevnog reda izbriše rasprava koja se tiče istraživanja kraj „Studene“ uz obrazloženje da ta tema nije u nadležnosti grada. Opozicija traži Novakovićevu smenu zbog, kako su istakli, brojnih razloga poput „neprimerenog vođenja sednica i nepripremanja sednica u skladu sa zakonom“. Kao „kap koja je prelila čašu“ naveli su targetiranje novinara nezavisnih medija i predstavnika organizacija civilnog sektora. Raspravu o izveštaju Državne revizorske institucije i trošenju budžetskih sredstava opozicioni odbornici zatražili su zbog negativnog izveštaja te institucije nakon revizije budžeta Grada za 2023. Vanredne sednica Skupštine grada Niša zakazana je za 6. novembar u 9.00.",Predsednik niškog parlamenta zakazao vanrednu sednicu sa predlogom za njegovo razrešenje,2024-10-31
" V.d. direktora Pošta Srbije Zoran Anđelković rekao je danas da je politika Srbije da podržava Srbe na Kosovu i da želi da sačuva mir. Anđelković, koji je bio predsednik Izvršnog veća AP Kosova i Metohije od 1998. do 2002. godine, rekao je gostujući na televiziji Prva, da se na sednici Saveta bezbednosti Ujedinjenih nacija na kojoj je razmatran šestomesečni izveštaj UNMIK, desila ""apsolutno druga atmosfera u odnosu na Beograd"". „Veliki plus ima Beograd za poteze koje je činio u poslednjih godinu dana, dok je na Savetu bezbednosti (Aljbin) Kurti dobio minuse“, kazao je Anđelković. Na sednici Saveta bezbednosti UN na kojoj se razmatrao šestomesečni izveštaj generalnog sekretara UN Antonija Gutereša o radu UNMIK-a, ministar spoljnih poslova Srbije Marko Đurić naveo je da je samo tokom ove godine bilo više od 90 napada usmereno na srpske pojedince i imovinu, a nijedan počinilac se nije suočio sa pravdom. U novom izveštaju o radu UNMIK-a, Gutereš je ocenio da je atmosfera na severu Kosova napeta i da postoji mogućnost eskalacije, i pozvao sve strane da ponovo potvrde privrženost dijalogu uz posredovanje EU. Povezane vesti SB UN o dijalogu Beograda i Prištine, Banjskoj, potezima kosovskih vlasti, mandatu UNMIK Vesti 30. okt 2024 0 Vesti 30. okt 2024 0 Narodni pokret Srbije demantuje navode da ih napušta članstvo sa Kosova Vesti 30. okt 2024 5 Vesti 30. okt 2024 5",Anđelković: Kurti dobio minuse na sednici Saveta bezbednosti,2024-10-31
"Denis Charlet/AFP Grupa Stelantis, koja je matična kuća Pežoa, Fijata i Krajslera, beleži pad prodaje u trećem kvartalu ove godine od 27 odsto, na 33 milijardi evra, na šta su uticale teškoće u Severnoj Americi i kašnjenje u lansiranju novih modela u Evropi. Grupa je isporučila 1.148.000 vozila u trećem tromesečju, što je pad od 279.000 jedinica na godišnjem nivou (minus 20 odsto), saopštila je danas uprava Stelantisa. Treći kvartal obeležen je „tranzicijom“ između dve generacije vozila sa više kašnjenja u lansiranju kao što je kašnjenje u izbacivanju modela Sitroen C3 i C3 Erkros, koji su uticali na pad obrta u Evropi, odnosno minus 12 odsto na godišnjem nivou, na 12,5 milijardi evra, na već pogoršanom tržištu automobila, saopštila je grupa. U Severnoj Americi promet je pao za 42 odsto na godišnjem nivou na 12,4 milijardi evra, zbog pada prodaje i promocija pokrenutih da bi se smanjile zalihe vozila. Grupa je istakla da je na putu da ostvari cijeve smanjenja zaliha u SAD, sa predviđenim 80.000 vozila manje od 100.000 za novembara. U Latinskoj Americi prodaja je porasla 14 odsto zahvaljujući snažnoj tražnji u Brazilu i Argentini, ali je obrt pao za dva odsto zbog nepovoljnog kursa. „Iako su rezultati u trećem kvartalu 2024. godine slabiji od našeg potencijala, zadovoljan sam napretkom u rešavanju operacionalnih problema, posebno kada je reč o zalihama u SAD“, rekao je novi finansijski direktor grupe Dag Osterman. Štrajk italijanskih radnika auto-industrije, „Stelantis“ u nevoljama Svet 18. okt 2024 5 Svet 18. okt 2024 5 Grupa koja obuhvata 15 marki vozila sada računa na rast prodaje novih modela lansiranih 2024. godine, kao što je novi Pežo 3008, koji beleži 75.000 narudžbi, Alfa Rome Junior ili električni terenac Džip Vagonir S. i nova verzija električnog pikapa Ram 1500. Stelantis prolazi kroz tešku fazu posle više godina rekordne dobiti, od kada je osnovana 2021. spajanjem PSA (Pežo Sitroen) i FCA (Fiat -Krajsler). Grupa je krajem septembra najavila jasnu reviziju na dole svog cilja za operacionalnu maržu, koja se sada procenjuje na između 5,5 i sedam odsto u 2024. godini. Posle niza rekordnih tromesečja Stelantis je konačno konstatovao globalno „pogoršanje“ tržišta automobila, povezujući to sa povećanjem ponude i pojačanom kineskom konkurencijom. Grupa Stelantis koju čine Krajsler, Sitroen, Fijat, Džip, Dodž, Lanča, Opel, Pežo, Ram i Voksal, je u julu objavio podatak o velikom padu prodaje u prvom polugodištu. Od tada grupa je najavila dolazak nekoliko rukovodilaca koncentrisanih više na marketing, kao i odlazak generalnog direktora Karlosa Taversa u penziju u 2026. godini.",Stelantis beleži dalji pad prodaje zbog teškoća u Severnoj Americi i kašnjenja u Evropi,2024-10-31
"""U novom izveštaju Evopske komisije izražava se razočaranje jer Srbija nije pokrenula sudski proces za Banjsku, dok se konstatuje da kosovska strana nije učinila korake ka fomiranju ZSO. Život Srba na Kosovu je realno opisan, ali nije precizirano šta se traži od Prištine kada su u pitanju njene jednostrane akcije“, izjavio je Dragiša Mijačić iz Nacionalnog konventa za EU. Dodao je da su narednih godinu dana ključni za evropske integracije u ovom bloku i da će Srbija, ukoliko ne pokrene reforme, o integracijama moći ""samo da sanja"". Ambasador EU u Srbiji Emanuel Žiofre danas je svečano Nacionalnom konventu o EU predao izveštaj Evropske komisije o napretku Srbije za 2024. godinu “Danas je ambasador Žiofre predao Nacionalnom konventu izveštaj o napretku Srbije, a sa druge strane Nacionalni konvent je ambasadoru predao knjigu preporuka koja je izašla ove nedelje. Knjiga preporuka Nacionalog konventa podrazumeva preporuke koje sve radne grupe daju državi Srbiji i EU. Ona je izašla u ponedeljak, a danas i na engleskom jeziku, tako da smo imali ceremoniju predaje dva izveštaja“ rekao je Dragiša Mijačić , koji je koordinator Radne grupe Nacionalnog konventa za EU za poglavlje 35. Upitan strateški smer Srbije: Kako Evropska komisija vidi napredak Beograda na putu ka EU Vesti 29. okt 2024 48 Vesti 29. okt 2024 48 U izveštaju Evropske komisije navedeno je između ostalog da u pregovorima Beograda i Prištine nije postignut dovoljan napredak i da se očekuje više. „Ovaj izveštaj se fokusira na analizu onoga što se dešavalo i daje jednu listu preporuka. Od potpisivanja prvog Briselskog sporazuma, Evropska komisija daje zajednički tekst i u izveštaju za Srbiju i u izveštaju za Kosovo, kada je u pitanju normalizacija odnosa Beograda i Prištine“, kazao je Mijačić. Dodao je da izveštaj “obuhvata analitički deo o tome šta se dešavalo u prethodnom periodu“, a da su drugi deo preporuke. “Kada je u pitanju prvi deo, on na realan način objašnjava šta se dešavalo, a dešavalo se mnogo toga – od neimplementacije sporazuma o putu ka normalizaciji, do toga da kosovska strana nije učinila korake ka fomiranju Zajednice srpskih opština. Kosovska strana se optužuje da sprovodi jednostrane akcije, koje mogu izazvati neželjena dejstva u srpskim sredinama na severu Kosova“, precizirao je Mijačić. Nije precizirano šta se traži od Prištine On je rekao da je u izveštaju EK život Srba na Kosova realistično opisan, ali da nije navedeno šta EU u tom kontekstu traži od Prištine. „Donekle se to navodi u izveštaju, ali nema nikakvih konkretnih mera šta se traži od Prištine (kada su u pitanju njeni jednostrani potezi) pre svega jer one nisu deo impelementacije sporazuma o normalizaciji. U nekoj polurečenici se kaže da se od Prištine zahteva da koordinira svoje aktivnosti, ali ne u smislu preporuke i to je jedna od većih manjkavosti ovog izveštaja”, ocenio je Mijačić. Jedna od stvari koju Evropska komisja zamera Srbiji je što nije preduzela korake da napadače iz Banjske privede pravdi. “U izveštaju se izražava razočaranje jer Srbija nije pokrenula sudski proces za Banjsku – i mislim sa pravom – jer su okolnosti prilično jasne. Vođa napadača je priznao to delo. Dakle, nema razumevanja zašto pravosudni organi nisu pokrenuli taj proces, a sa druge strane, ne može se očekivati od evropskih partnera da ne vrše pritisak, kako bi došlo do sudskog epiloga tog slučaja“, kazao je Mijačić. On je dodao da neki konstruktivni potezi Srbije u pretodnom periodu nisu prepoznati u izveštaju Evropske komisije. „Srbija je prošle godine jednostrano sprovela nekoliko aktivnosti, kao što je rešavanje tablica, rešavanje dokumenata i carinskih pečata. Dozvoljeno je Kosovu da se pod punim imenom učlani u CEFTA. To je sve urađeno tako što je Srbija to primenila jednostrano, kako bi bila konstruktivna… Te pohvale u ovom izveštaju nema, pretpostavljam jer se ništa nije dešavalo u vezi sa Banjskom“, naveo je Mijačić. Visoki predstavnik za spoljnu politiku i bezbednost Žozep Borel izjavio je juče u Briselu da su proces evropskih integracija Srbije i Kosova i normalizacija njihovih odnosa međusobno zavisni, kao i da jedna država ne može biti članica EU i imati odnose s Rusijom „Što se tiče Kosova, u izveštaju je konstatovana činjenica da su sporazum na putu ka normalizaciji i aneks iz Ohrida ušli u pregovaračko poglavlje 35, kao i u buduće evropske integracije Kosova, što znači da, ukoliko Srbija želi da ide ka EU, ona mora da implementira taj sporazum. Ako slušamo zvaničnike u Beogradu, imaju sumnju u vezi sa nekim tačkama tog sporazuma, ali oni su generalno prihvatili taj sporazum“, rekao je Mijačič. Naglasio je da u se u izveštaju konstatuje da EK ne traži formalizaciju potpisivanja tog sporazuma. „Za njih je taj sporazum validan, dakle ne mora de se potpiše, što traži gospodin Kurti. Taj sporazum je ušao u pravne tekovine pristupnih pregovora i zato i jedna i druga strana to moraju da impelementoraju ako žele da idu dalje ka EU“, rekao je Mijačić. Ističe vreme za reformske procese On je rekao da je ranijih godina Aleksandar Vučić pokazivao, kako je rekao, indiferentnost prema izveštaju Evropske komisije o napretku Srbije. „Mislim da se to prenelo i na vladu, što nije dobro. Mislim da je taj vokabular koji je imao predsednik preuzeo i premijer. On se ranije nije bavio evropskim intergracijama i možda ne razume koliko je važan ovaj izveštaj. Mislim da će brzo shvatiti da ukoliko Srbija želi da ide ka EU, mora da se pokrene reformski proces i da to vreme ističe“, naglasio je Mijačić. Dodao je da su „narednih šest meseci do godina dana ključni period za evropske integracije u ovom bloku“. „EU je posle dugo vremena otvorila vrata za proširenje. Pre svega zbog geopolitike otvorila je vrata za Ukrajinu i Moldaviju, ali i zemlje Zapadnog Balkana koje budu ispunile uslove. Očekuje se da će ući Crna Gora , da će Albanija imati brz proces i da će u EU ući između 2028. do 2030. godine. Ako Srbija u narednih šest meseci do godinu dana ne pokrene reforme, moći ćemo samo da sanjamo o evropskim integracijama“ zaključio je za  koordinator Radne grupe Nacionalnog konventa za EU za poglavlje 35 Dragiša Mijačić.","Mijačić: Ako Srbija uskoro ne pokrene reforme, moći ćemo da sanjamo o evropskim integracijama",2024-10-31
" Potpredsednica Skupštine Srbije Marina Raguš izjavila je da su, prema informacijama koje ima, u toku pripreme za rešavanje statusa članova Saveta Regulatornog tela za elektronske medije (REM), kojima mandat ističe 4. novembra. Raguš je za Radio-televiziju Vojvodine rekla da je predsednici skupštine Ani Brnabić fokus i prioritet primena svih preporuka ODIHR vezanih za izborne uslove, Radna grupa za ispunjenje tih preporuka, Komisija za reviziju biračkog spiska, kao i REM. Upitana da li će proces biti sproveden po zakonu, ili će biti „razvlačen“ kako bi ljudi kojima je istekao mandat ostali na funkciji, navela je da „ne sumnja da će javnost biti zadovoljna celim procesom“. „Kako će izgledati do kraja, predsednica Brnabić je prava adresa, ali ne sumnjam da će javnost, kako domaća, tako i strana, biti zadovoljna celim procesom“, rekla je Raguš. Novi članovi Saveta REM-a trebalo bi da budu izabrani do 4. novembra 2024. godine, odnosno tačno godinu dana od stupanja na snagu izmenjenih medijskih zakona. Moguće odlaganje imenovanja novih članova moglo bi da se dogodi jer je REM tražio od Ustavnog suda ocenu ustavnosti Zakona o elektronskim medijima, a sam sud se još uvek nije izjasnio.",Raguš: U toku su pripreme za rešavanje statusa članova Saveta REM-a,2024-10-31
"REUTERS/Marko Djurica Beogradski most koji su izgradili nacisti tokom Drugog svetskog rata, zatvoren je za saobraćaj u pripremi za njegovo uklanjanje uprkos protivljenju građana koji kažu da su emocionalno vezani za njega, piše danas agencija Frans pres. Most koga je stanovništvo nazvalo „nemački most“ izgradili su 1942. godine nemački okupatori, a sada je jedan od četiri drumska mosta na reci Sava u živom centru grada, gde su česte saobraćajne gužve, piše francuska agencija. Frans pres prenosi najavu gradskog Sekretarijata za saobraćaj da radovi treba da počnu danas uklanjanjem instalacija, a zatim će uslediti uklanjanje kolovoza, trotoara i zatim demontaža glavne konstrukcije mosta. Navodeći da je prethodilo više demonstracija, AFP piše da je grupa građana pod sloganom „Most ostaje“ provela prethodne dve noći kod mosta u nastojanju da spreče radnike da priđu. Gradonačelnik Beograda Aleksandar Šapoć najavio je da će novi, kako je rekao: „sprski“ most biti izgrađen do kraja 2026. ili početka 2027. godine da zameni stari, „nemački“, koji nije više u skladu s normama. Francuska agencija podseća, pozivajući se na izvore iz Arhiva Jugoslavije i Istorijskog arhiva Beograda, da su most izgradili nemački vojnici za vreme okupacije Beograda posle razaranja jedinog mosta na Savi. Neki istoričari su ga opisali i kao jedini most u Evropi kojeg nacisti nisu uništili kada su se povlačili pred savezničkim trupama. Opstao je zahvaljujući Miladinu Zariću, nastavniku koji je živeo u blizini, piše Frans pres. Agencija objašnjava da su u jeku bitke za Beograd Nemci bili spremni da sruše most, ali je 20. oktobra 1944. godine, pošto je eksploziv bio postavljen, Miladin Zarić presekao kablove detonatora i spasao most. Povezane vesti: Sekretarijat pozvao da se ne koristi Stari savski most: Od noćas formalno zatvoren za saobraćaj Vesti 11:04 8 Vesti 11:04 8 Miketić: Mehanizacija krenula na Stari savski most, sprečili smo to Vesti 07:57 58 Vesti 07:57 58",Frans pres piše o planiranom rušenju Savskog mosta uprkos protestima,2024-11-02
" Reprezentativni sindikati u prosveti i prosvetni radnici najavili su za danas štrajk u školama širom Srbije, kao i protest u Beogradu, u 11.30 ispred Doma narodne skupštine. Sindikati su današnji protest najavili zato što ponudu vlade Srbije o povećanju plata smatraju - ""nedostojnom profesije kojom se bave"". Ponuda vlade Srbije je da svim zaposlenima u sistemu predškolskog, osnovnog, srednjeg i visokog obrazovanja plate od 1. januara 2025. godine budu povećane za 11 odsto. Povezane vesti Prosvetni radnici u petak obustavljaju rad, opstrukcija i pritisci na zaposlene Vesti 31. okt 2024 86 Vesti 31. okt 2024 86 Prosvetni sindikati nezadovoljni ponudom Vlade: Nedostojna profesije, škole u petak neće raditi Vesti 30. okt 2024 24 Vesti 30. okt 2024 24 Najavljeno je i da će svi, izuzev zaposlenih u visokoškolskim ustanovama, do 9. januara 2025. dobiti jednokratnu novčanu pomoć od po 15.000 dinara, kao i da će naknada za razredno starešinstvo od 1. januara biti dodatno povećana za jedan odsto. Premijer Miloš Vučević i ministarka prosvete Slavica Đukić Dejanović rekli su da je to konačna ponuda, i da će pregovori sa sindikatima moći da se nastave samo ukoliko je prihvate. Ranija ponuda aktuelne vlade je bila da nastavnom osoblju zarade budu povećane za 12 odsto, a ostalima koji rade u prosveti za osam, što sindikati nisu prihvatili. Reprezentativni sindikati navode da ne prihvataju nijednu od tih ponuda, jer im je vlada na prošlogodišnjim pregovorima dala pisano obećanje da će od početka ove školske godine plate prosvetnih radnika biti izjednačene sa republičkim prosekom. „Smatramo ponudu vlade Srbije nedostojnom profesije koju obavljamo. Pozivamo zaposlene u školama i roditelje da podrže naše akcije“, piše u saopštenju reprezentativnih sindikata. Oni su ranije najavili da će, tokom novembra, biti organizovana „serija štrajkova“ u školama širom Srbije. Reprezentativni prosvetni sindikati – Unija sindikata prosvetnih radnika Srbije, Sindikat obrazovanja Srbije, granski sindikat Nezavisnost i Sindikat radnika u prosveti Srbije, su u septembru i oktobru organizovali proteste u Beogradu i više gradova u Srbiji, kao i štrajkove po školama, nezadovoljni što nije ispunjen prethodni dogovor sa vladom.","Danas štrajk u školama širom Srbije, protest prosvetara u Beogradu",2024-11-01
"Nova.rs/Vesna Lalić Predsednik Stranke slobode i pravde Dragan Đilas izjavio je da je to što su poslanici Željko Veselinović i Đorđo Đorđić napustili poslaničku grupu te stranke u Skupštini Srbije - nebitna stvar za SSP koja ima još 14 poslanika. Đilas je na televiziji Juronjuz, upitan da li vidi svoju odgovornost što su njih dvojica napustila poslanički klub, rekao da ne vidi. „Svoju odgovornost osećam u delu što sam, kada smo imali Predsedništvo na kome smo glasali ko će da budu poslanici, ja između ostalih predložio njih dvojicu“, rekao je Đilas i dodao da će oni zadržati svoje poslaničke mandate. Veselinović i Đorđić koji su napustili grupu SSP: Ne prelazimo u SNS, pravimo novu radničku stranku Vesti 29. okt 2024 32 Vesti 29. okt 2024 32 Željko Veselinović i Đorđić napuštaju poslaničku grupu SSP Vesti 28. okt 2024 96 Vesti 28. okt 2024 96 Naveo je i da ne očekuje da još neko od poslanika napusti poslanički klub SSP , ali dodao „da ga u ovoj zemlji ništa ne bi iznenadilo“. Na komentar da su Veselinović i Đorđić bili visoko na izbornim listama u prethodna dva izborna procesa, Đilas je naveo da poslanički klub ima još 14 članova. „Što se tiče gospodina Đorđa Đorđića i Željka Veselinovića, moje pravilo je da ja o ljudima sa kojima sam sarađivao ne pričam loše“, rekao je Đilas. Upitan o tome što su poslanici Pokreta slobodnih građana (PSG) ranije napustili poslanički klub sa SSP, Đilas je rekao da je to urađeno na molbu njegove stranke. „Mi smo zamolili ljude iz PSG da napuste naš poslanički klub zbog imenovanja jednog lica koje je bilo savetnik Aljbina Kurtija u jednom periodu. Ja sam smatrao da organizacija koja ima na funkciji u svojoj stranci takvog čoveka ne može da bude u poslaničkom klubu SSP“, rekao je Đilas. „SSP je najveća opoziciona stranka“ Prema njegovim rečima, SSP je danas najveća opoziciona stranka, a istraživanja pokazuju da ima između osam i devet odsto podrške. „Sve ostale opozicione stranke, osim gospodina Nestorovića, su ispod pet odsto. Neke su i na granici cenzusa“, naveo je Đilas. Lider SSP je odbacio i navode da su se na sednici predsedništva te stranke potukle Marinika Tepić i Sonja Pernat, navodeći da SSP nije nasilna stranka i da je to objavio list koji je „objavio hiljade laži“ o toj stranci i njenim funkcionerima. „Trebaće nam 1427,5 godina da postanemo članica EU“ Đilas kaže da nam treba 1427,5 godina da tempom od 0,07 odsto napretka stignemo do toga da budemo članica Evropske unije. „Fali nam još 99,93. Znači možemo da postanemo članica, ovim tempom za koji je gospođa Fon der Lajen rekla da je fenomenalan i da neviđeno napredujemo, 3451. godine. Hajde da zaokružimo ako malo usporimo, ipak je ovo velika brzina, možda negde malo skliznemo, znači 3500. godine će Srbija ovim tempom biti članica Evropske unije”, istakao je Đilas. Još dodaje: „A vi mene pitate zašto ja kritikujem gospođu Fon der Lajen i zašto kritikujem gospodina Hila, zato što je gospodin Hil sebi dozvolio da nas savetuje kad smo se borili protiv krađe izbora i kad su ljudi na čelu sa Marinikom Tepić štrajkovali glađu da idemo kući da sa svojom porodicom provedemo božićne i novogodišnje praznike, pa je sebi dozvolio da u Skupštini Srbije kaže da je njihov stav da mi treba da izađemo na izbore, pa je sebi dozvolio da za nas koji se borimo protiv litijuma kaže da smo mi proruska u stvari neka opozicija i tako dalje i tako dalje. Znači ja sam rekao gospodinu Hilu, vidite to što vi govorite za to ne postoji opravdanje osim ako imate neki vaš lični interes, što se uveliko priča po Beogradu i po diplomatskim krugovima, ja sam njemu to iskreno rekao“.","Đilas o poslanicima koji su napustili SSP: Nebitna stvar za stranku, imamo još 14",2024-10-31
" (arhiva) U Istražnom zatvoru u Spužu zabeležen je slučaj zarazne kožne bolesti šuga, ali iz Uprave za izvršenje krivičnih sankcija (UIKS) tvrde da je oboleo samo jedan pritvorenik i da je izolovan kako bi se sprečilo širenje zaraze. “Dana 16. 10. 2024. godine, jednom pritvorenom licu smeštenom u Istražnom zatvoru Podgorica dijagnostikovano je zarazno oboljenje kože šuga (scabies). U cilju sprečavanja širenja zaraze, ovaj pritvorenik je izolovan od ostalih pritvorenih lica i obezbeđena mu je sva potrebna terapija. Prema izveštajima lekara, bolest je u sanaciji, te će pritvoreno lice uskoro biti smešteno u sobi sa drugim pritvorenim licima”, odgovorili su Vijestima iz UIKS-a. Objašnjavaju da je u cilju prevencije, izolovano i drugo pritvoreno lice koje je boravilo u sobi sa pritvorenikom kod kog je dijagnostikovano oboljenje. “Kako u dosadašnjem periodu nije bilo simptoma scabiesa kod ovog lica, to će i prema ovom licu biti ukinuta mera izolacije. Takođe, izvršena je i dezinfekcija prostorije u kojoj je boravilo obolelo pritvoreno lice”, kazali su iz spuškog zatvora. Devojčice i žene u Gazi primorane da se ošišaju zbog širenja kožnih infekcija i šuge Svet 13. avg 2024 2 Svet 13. avg 2024 2 Tvrde da u ostalim organizacionim jedinicama UIKS-a, u kojima su smeštena pritvorena i osuđena lica, nisu zabeleženi slučajevi obolevanja od scabiesa (šuge). “Smatramo potrebnim istaći da su u Upravi za izvršenje krivičnih sankcija obezbeđeni svi potrebni lekovi i medicinska sredstva koja se primenjuju u lečenju šuge, kao i stalni nadzor od strane lekara. Takođe, u cilju sprečavanja pojave ovog oboljenja, koje nije retko u kolektivnom smeštaju, preduzimaju se potrebne mere za održavanje higijene prostorija u kojima borave pritvorena i osuđena lica”, piše u odgovorima Službe za odnose sa javnošću UIKS-a.",Šuga se ponovo pojavila iza spuških rešetaka,2024-10-31
" Na teritoriji Vojvodine proglašena je trodnevna žalost zbog nesreće na Železničkoj stanici u Novom Sadu, u kojoj je poginulo 14 ljudi, a tri osobe teže povređene kada se obrušila betonska nadstrešnica zgrade stanice, objavila je vojvođanska vlada. Pokrajinska vlada je donela odluku da se na teritoriji Autonomne Pokrajine Vojvodine proglasi Dan žalosti, 2, 3. i 4. novembra 2024. godine zbog teške nesreće koja se dogodila urušavanjem nadstrešnice na Železničkoj stanici u Novom Sadu, navedeno je u saopštenju. Pročitajte još Dačić: Dvadesetak osoba će već danas biti saslušano, počev od vrha Vesti 09:52 102 Vesti 09:52 102 Bivši nadzornik na projektu za : Na nadstrešnici je rađeno, Vesić ne govori istinu Vesti 09:46 167 Vesti 09:46 167",Proglašena trodnevna žalost na teritoriji Vojvodine,2024-11-02
"Sramni su navodi branilaca optuženih Kecmanovića kojima proširenje optužnice protiv njih definišu kao „nemoć tužilaštva“, čime obmanjuju javnost i uznemiravaju porodice oštećenih, poručio je glavni javni tužilac Višeg javnog tužilaštva u Beogradu Nenad Stefanović, saopšteno je iz VJT. „Nemoć je reč koja opisuje osećanja porodica stradalih 3. maja 2023. godine u OŠ Vladislav Ribnikar, zbog čega smatram da je za svaku moralnu osudu igranje sa njihovim emocijama“, naveo je Stefanović. Povezane vesti Odloženo suđenje Kecmanovićima, njihova braniteljka kaže da je proširenjem optužnice K.K. dobio status oštećenog Vesti 11:44 13 Vesti 11:44 13 Tužilaštvo proširilo optužnicu protiv Kecmanovića: „Ponašanje roditelja rezultiralo nezapamćenom tragedijom“ Vesti 25. okt 2024 68 Vesti 25. okt 2024 68 On je istakao da tužilaštvo snažno veruje u jačinu izvedenih i predloženih dokaza iz proširene optužnice, kojima će pred sudom potkrepiti svoje tvrdnje o krivici okrivljenih Kecmanovića“, piše u saopštenju. „Imajući u vidu težinu krivičnih dela za koja se terete roditelji deteta koje je počinilo nezapamćeni zločin, uz poštovanje njihovog neprikosnovenog prava na odbranu, očekujem da im sud izrekne maksimalne zakonom zaprećene kazne, kako je to predloženo u optužnom aktu“, zaključio je glavni javni tužilac Višeg javnog tužilaštva u Beogradu. U Višem sudu u Beogradu danas je za 20. novembar odloženo suđenje Miljani i Vladimiru Kecmanović, roditeljima dečaka koji je 3. maja prošle godine u OŠ „Vladislav Ribnikar“ ubio devet vršnjaka i čuvara te škole. Suđenje je prema rečima advokata odloženo kako bi se odbrana upoznala sa proširenom optužnicom. Na sledećem suđenju Vladimir i Miljana Kecmanović bi trebalo da se izjasne na okolnosti novog krivičnog dela koje im je stavljeno na teret proširenom optužnicom, odnosno krivičnog dela zapuštanje i zlostavljanje maloletnog lica, rekao je novinarima punomoćnik oštećenih Marko Janković po izlasku iz suda. Branilac Kecmanovića Irina Borović je navela da je proširenjem optužnice maloletni K.K. dobio status oštećenog.",Nenad Stefanović: Sramni navodi branilaca Kecmanovića da je proširivanje optužnice – nemoć tužilaštva,2024-11-01
"Novi kružni tok napravljen je na uglu ulica Blagoja Parovića i Kneza Višeslava, i dok vozači automobila misle da je to dobro saobraćajno rešenje, vozači zglobnih autobusa gradskog prevoza imaju muke da ga obiđu. Na tom mestu ranije je bila raskrsnica, a radovi na kružnom toku nisu u potpunosti završeni, pa je malo sužen put. Pročitajte još: Profesor Saobraćajnog fakulteta demantuje Šapića: Kod Ušća suprotan koncept od onoga što je stav struke Ekonomija 30. okt 2024 99 Ekonomija 30. okt 2024 99 Šapić: Semafor u kružnom toku na Brankovom mostu neće imati zeleno svetlo, počinje da radi sutra u 7.00 Vesti 29. okt 2024 154 Vesti 29. okt 2024 154 Prethodnih dana na društvenim mrežama pojavio se snimak autobusa na liniji 23, koji pokušava da se izvuče iz ovog kružnog toga, ali danas je on prohodan, i autobusi uspevaju da ga zaobiđu. Saobraćajni inženjer Milan Božović smatra da su trake dovoljno široke, i da je vozačima autobusa potrebno malo vremena da uvežbaju prolazak kroz kružni tok. Dodaje da kad radovi budu završeni biće još metar ili metar i po slobodne širine za prolaz. S obzirom da je ovog jutra Beograd u magli, on kaže da je potrebno da vozila budu osvetljena, i s obzirom da je vidljivost 200-300 metara, ocenjuje da je to sasvim dovoljno za normalno i bezbedno funkcionisanje saobraćaja.",Novi kružni tok u Košutnjaku stvara glavobolje vozačima zglobnih autobusa,2024-10-31
"printscreen  Šef Kancelarije Evropske unije na Kosovu Aivo Orav je kazao da Kosovo ima zakonsku obavezu da osnuje Zajednicu opština sa srpskom većinom.On je u intervju za agenciju Kosovapress.com rekao da je to jedan od sporazuma ratifkovan u Skupštini Kosova 2013. i treba da se primeni bez odlaganja. Orav je rekao da se na to ukazuje i u juče objavljenom Izveštaju Evropske komisije o napretku Kosova i naglasio da je neophodno „da Kosovo i Srbija preduzmu korake ka primeni Briselskog osnovnog sporazuma i Ohridskog aneksa, postignutog 2023“. „Ne samo da se ovogodišnji izveštaj bavi dijalogom, već se i prethodni izveštaj bavi dijalogom, jer su se u početku Srbija i Kosovo dogovorili o normalizaciji odnosa i EU aktivno pomaže ovaj proces“, naveo je on. Kazao je i da „ima još mnogo toga što treba da se uradi, toliko je obaveza u međusobnom dogovoru koji treba da se sprovede. Apsolutno je jasno“. Pozivajući se na Izveštaj Evropskle komisije o napretku Kosova, ambasador Orav je kazao da je Kosovo postiglo dobar napredak u nekoliko oblasti: dobro funkcionisanje vizne liberalizacije, usklađivanje spoljne politike Kosova sa Evropskom unijom, reformska agenda i deblokada donošenja odluka u CEFTA-i. Međutim, u izveštaju EK se navodi da je Kosovo ostvarilo ograničen napredak u reformi pravosuđa, kazao je on. Orav ;je ukazao i da je ;situacija na severu Kosova je nestabilna i rekao da kancelarija EU i kancelarija EULEKS-a „pomno prate sve što se dešava na severu, izveštavamo Brisel i naše glavne gradove i svakodnevno blisko komuniciramo sa zvaničnicima Vlade (Kosova)“. Orav je izneo da se „nada da ćemo sledeće godine u izveštaju o Kosovu biti mnogo pozitivniji u odnosu na sever“. Pročitajte još:  saznaje: Radnik Linglonga pretio samoubistvom zbog neisplaćenih plata Vesti 31. okt 2024 29 Vesti 31. okt 2024 29 (FOTO) Devojka propala kroz pod čitaonice na Pravnom fakultetu u Beogradu Vesti 31. okt 2024 12 Vesti 31. okt 2024 12",Šef kancelarije EU: Kosovo ima zakonsku obavezu da osnuje Zajednicu opština sa srpskom većinom,2024-10-31
" Advokat Nikola Lakić izjavio je danas da su od dolaska Vladimira Orlića na čelo Bezbednosno-informativne agencije (BIA) povećane represije nad građanima Srbije. Lakić je agenciji Beta kazao da delovanje BIA u mnogim slučajevima nije u skladu sa Zakonom o BIA. „BIA hapsi poljoprivrednike koji od države traže obećane subvencije, privodi autoprevoznike da ne bi vozili prosvetne radnike na protest u Beogradu, a jednog novinara su bili čak i oteli. Privođenje poljoprivrednika, autoprevoznika i novinara nije u skladu sa Zakonom o BIA, jer se ne radi o teroristima ili članovima organizovanih kriminalnih grupa“, naveo je on. Prema njegovim rečima, BIA sprovodi represivne metode kao nekada Državna bezbednost (DB) na čijem je čelu bio Radomir Marković. „Jedina razlika između današnje BIA i bivšeg DB-a je što još uvek nikoga nisu likvidirali“, istakao je Lakić. Dodao je da pripadnici BIA mimo svojih ovlašćenja privode sve one koji smetaju aktuelnom režimu. „Mere i nadzor nad opozicijom i građanima koji smetaju režimu su znatno povećani, jer je Vladimir Orlić osoba koja je malo više podložnija Vučića nego prethodni direktor BIA Aleksandar Vulin. Osnovna delatnost BIA je postala zaštita režima i lika i dela Aleksandra Vučića“, ocenio je advokat. Na pitanje Bete da li postoji civilna ili parlamentarna kontrola rada BIA, Lakić je kazao da u Srbiji niko ne kontroliše rad bezbednosnih službi. Pritisak na prevoznike iz Niša da ne dovoze prosvetare na protest: „Upozorenje iz BIA i MUP“ Vesti 29. okt 2024 21 Vesti 29. okt 2024 21 „U svim normalnim državama postoji civilna i parlamentarna kontrola rada bezbednosnih službi. Na primer, u Crnoj Gori postoji civilna kontrola u kojoj su uključeni univerzitetski profesori, članovi NVO i stručnjaci iz oblasti bezbednosti. Oni na svakih nekoliko meseci daju ocenu rada bezbednostih struktura i na taj način ukazuju da li je došlo do kršenja osnovnih ljudskih prava“, rekao je advokat. Upitan da li se mogu očekivati represivnije mere BIA protiv običnih građana, Lakić je rekao da to, pre svega, zavisi od Aleksandra Vučića. „Orlić radi samo ono što želi i misli Vučić. Uvek, kada Vučić oseti da mu je rejting u padu ili da je ugroženo sprovođenje nekih njegovih ličnih planova, tajne službe biće još represivnije prema građanima Srbije“, zaključio je Lakić.","Advokat Lakić: Od dolaska Orlića, BIA povećala represiju nad građanima Srbije",2024-10-31
" Generalni direktor Generalnog direktorata Evropske komisije za susedsku politiku i proširenje Gert Jan Kopman izrazio je uverenje da je vreme da se otvori Klaster 3 u pristupnim pregovorima Srbije i EU. Kopman je rekao da je Srbija ispunila merila za otvaranje Klastera 3 i da je spreman za otvaranje. „Zaista verujemo da je sada vreme da to uradimo i naporno radimo sa članicama EU u tom pravcu“, rekao je Kopman na onlajn diskusiji o Paketu proširena EK koju je organizovao Centar za evropske politike. Kopman je istakao da je iz izveštaja Evropske komisije o Srbiji, koji je objavljen 30. oktobra u okviru Paketa proširenja za 2024, jasno da članstvo u EU zahteva usklađivanje sa spoljnom i bezbednosnom politikom EU, posebno u pogledu Rusije. „Nažalost, Srbija i Gruzija imaju nizak nivou usklađenosti i to će morati da se promeni“, rekao je Kopman i izrazio zabrinutost zbog nekih izjava koje su u suprotnosti sa spoljnopolitičkim stavovima EU. Prema njegovoj oceni, u Srbiji su reforme usporene zbog izbora i prekida u radu vlada, ali bilo je i nekog napretka. Vladavina prava i normalizacija odnosa s Kosovom, dodao je, i dalje će biti važan fakor koji će uticati na ukupan tempo pristupnih pregovora. Kopman je ocenio da su tokom protekle godine napravljeni značajni pomaci, uključujući otvaranje prvog klastera s Albanijom, početak pristupnih pregovora s BiH, Ukrajinom i Moldavijom i ispunjavanje prelaznih merila za ključna poglavlja u pregovorima s Crnom Gorom. „Ako sve to pogledate morate se složiti sa mnom da je ubrzanje rada na proširenju zaista značajno“, rekao je Kopman. On je dodao da su Crna Gora i Albanija sebi postavile cilj da završe pregovore do 2026. odnosno 2027. godine i da su to amiciozni ciljevi, ali da izveštaj EK pokazuje da su i realistični. Pročitajte još Pejić Nikić: Izveštaj EK pokazao najskromniji napredak Srbije do sada Vesti 31. okt 2024 0 Vesti 31. okt 2024 0 Evropski dopisnik  o izveštaju EK: Srbija nije napredovala, neophodna promena u glavama političara Vesti 30. okt 2024 14 Vesti 30. okt 2024 14 Predsednik Upravnog odbora Centra za evropske politike Srđan Majstorović izjavio je da Izveštaj Evropske komisije pokazuje da je napredak Srbije u procesu pristupanja EU razočaravajući i da otvara pitanje šta je tačno njena politika evropskih integracija i da li postoji. Prema izveštaju EK o Srbiji, nivo pripremljenosti Srbije za pridruživanje EU se povećao za pola ocene u četiri poglavlja u odnosu na prošlu godinu, što je prema rečima Majstorovića razočaravajuće i pokazuje koliko je Vlada posvećena tom procesu. Majstorović je istakao deo izveštaja koji se odnosi na stratešku orijentaciju Srbije. „Ako posle 10 godina pristupnih pregovora Evropska komisija i dalje zahteva od Srbije da jasno odredi svoju stratešku orijentaciju, to je znak nedovoljnog poverenja i razumevanja Srbije šta proces evropskih integracija predstavlja“, rekao je Majstorović. Majstorović je dodao da je posebno zabrinjavajuće što se u izveštaju pominje da Srbija nije ispunila preporuke iz prošlogodišnjeg izveštaja. „To postavlja pitanje šta je tačno politika EU integracija Srbije i da li postoji“, rekao je Majstorović, ocenivši da nedostaje jasna politička volja, interes i posvećenost da se punom brzinom radi na reformama u cilju ispunjavanja kriterijuma za članstvo. On je ocenio da postoje dobri odnosi Srbije s EU, njenim članicama i zemljama Zapadnog Balkana, ali da dok Srbija ne uvede sankcije Rusiji ti odnosi nikad neće biti zasnovani na poverenju, nego na oportunizmu i pragmatizmu koji ne mogu biti osnova razvoja dugoročnih odnosa. Ukazujući na česte izbore i rekonstrukcije vlada u poslednjih 10 godina, Majstorović je ocenio da je u takvim uslovima veoma teško uložiti napore i kapacitete potrebne za tako zahtevan i kompleksan proces kao što je proces pristupanja EU. Gledajući ceo region Zapadnog Balkana, Majstorović je ocenio da je na prilično istom nivou pripremljenosti za članstvo, a da Crna Gora u ovom trentuku ima najbolje šanse da ide brže od ostatka regiona. „Ne bi me iznenadilo da dođe do grupisanja zemalja regiona u dve ili više grupa i u tom slučaju Srbija i Kosovo sigurno ne bi bili među prvima“, rekao je Majstorović.",Zvaničnik EK: Vreme je da se u pregovorima EU-Srbija otvori Klaster 3,2024-10-31
"Goran Srdanov/Nova.rs Suđenje inspektorima Odeljenja za borbu protiv droga beogradske policije za zloupotrebu službenog položaja odloženo je zbog sprečenosti postupajućeg sudije. Inspektore Miloša Kneževića, Milana Isakova i Miloša Vešovića Više javno tužilaštvo u Beogradu, osim za zloupotrebu službenog položaja, tereti i da su u septembru 2022. godine pretukli dvojicu mladića od kojih je jedan zadobio teške telesne povrede. Naredno ročište je zakazano za 29. novembar, kada će u svojstvu svedoka biti ispitani majka jednog od oštećenih mladića, veštak sudske medicine i veštak Nacionalnog centra za kriminalističku forenziku, koji su bili planirani za danas. Podsetimo, kritični događaj se desio prilikom pokušaja da inspektor Isakov naplati dug od ukupno 13 hiljada dinara za iznajmljivanje tri nargile. Zbog toga su na prethodnom ročištu, održanom 10. oktobra, ispitana dvojica oštećenih mladića, momak koji ih je sa inspektorom upznao radi rentiranja nargila, kao i supruga inspektora Isakova. Dunja Isakov je pokušala da pred sudom objasni svoje viđenje zašto se ovaj proces uopšte vodi protiv njenog supruga. „Da nije bilo slučaja ‘Jovanjica’ moj suprug ne bi sedeo ovde“, rekla je ona, ali joj sudija nije dozvolio da ona iznosi svoje mišljenje o „Jovanjici“, već da se izjašnjava samo o onome što je predmet ovog postupka u kom ona svedoči. Inače, inspektor Milan Isakov učestvovao je u otkrivanju „Jovanjice“ i zajedno sa svojim tadašnjim šefom Slobodanom Milenkovićem uhapsio je Predraga Koluviju 13. novembra 2019. godine. On je u tom sudskom procesu i svedočio 6. septembra 2023. godine, a samo nekoliko sati kasnije tužilaštvo je saopštilo da je podiglo optužni predlog protiv njega i dvojice njegovih kolega iz Četvrtog odeljenja beogradske policije za zloupotrebu službenog položaja. Zbog toga je Iaskov ranije u svojoj odbrani istakao da je ovo optuženje osveta za „Jovanjicu“ i njegovo svedočenje u Specijalnom sudu, kada je kazao da su tamo otkrili „fabriku droge i umešanost državnih i vojnih bezbednosnih službi u kriminal“.",Odloženo suđenje inspektoru Isakovu zbog sprečenosti sudije,2024-11-01
"/Simol1407 Veće grada Niša usvojilo je danas predlog Nadzornog odbora Javno komunalnog preduzeća ""Mediana"" o poskupljenju sakupljanja i odvoženja smeća za 28,8 odsto. Vlasnici kuća i stanova u Nišu ubuduće će sakupljanje i odvoženje smeća plaćati 9,4 dinara po kvadratu, a do sada su tu uslugu plaćali 7,3 dinara. Za vlasnike poslovnih objekata nova cena je 15,82 dinara po kvadratu umesto dosadašnjih 12,28 dinara. U odluci o poskupljenju cene su izražene bez PDV-a, tako da se prilikom plaćanja uvećavaju za još 10 odsto. Povezane vesti Bangladeš u Novom Sadu: Meštani više ne žele pred kamere, nadaju se kontejnerima za smeštaj u decembru Vesti 29. okt 2024 5 Vesti 29. okt 2024 5 (VIDEO) Obišli smo plato oko Hrama Svetog Save: Rupe, smeće, šut i beskućnici Vesti 16. okt 2024 24 Vesti 16. okt 2024 24 Kao razloge za poskupljenje sakupljanja i odvoženja smeća u „Mediani“ su navele rast troškova goriva, amortizacije, rezervnih delova, tekućeg održavanja, objedinjene naplate, kao i rast zarada zaposlenih. Među pobrojanim razlozima za poskupljenje su navede i kamate na investicione kredite za nabavku opreme i kamate na kratkoročne kredite za tekuću likvidnost zbog nenaplaćenih potraživanja i kašnjenja u procesu naplate. Sednica Veća grada Niša , na kojoj je usvojena odluka o poskupljenju sakupljanja i odvoženja smeća , održana je bez prisustva novinara.",Sakupljanje i odvoz smeća u Nišu poskupeli za skoro 29 odsto,2024-11-01
"Univerzitetska profesorka i jedna od inicijatorki ProGlasa Ivanka Popović izjavila je da je odnos vlasti prema prosvetnim radnicima u Srbiji takav da je profesija dovedena ispod svakog dostojanstva i da ukoliko on ne bude promenjen, celom društvu nema svetle perspektive. Popović je, komentarišući proteste i štrajk prosvetnih radnika, za  rekla da je ove godine značajno to da su sve svi reprezentativni sindikati udružili i da su svi u protestu, što je i logično budući da je ispod svakog dostojanstva profesije da ljudi koji su zaduženi da stvaraju budućnost zemlje budu na taj način vrednovani i da se vlast prema njima na taj način odnosi – da su im plate ispod republičkog proseka. „Dok se to ne promeni nama nema neke svetle perspektive“, rekla je Popović. Ona je naglasila da je obrazovanje nadstranačka kategorija i da je vezano za nacionalnu strategiju razvoja i predsatvlja duboko opredeljenje za dobrobit zemlje. „Ako imamo situaciju da se obrazovanje tretira na ovakav način, a poznati su podaci koji se odnose na Piza testove da su više od trećine testiranih učenika kod nas funkcionalno nepismeni, to znači da stvaramo buduću populaciju koja nije sposobna da bude aktivan građanin i da se njima može lako manipulisati. Vladajućoj stranci odgovara da ima takvu populaciju“, naglasila je profesorka. Ona je istakla da će se oni nabistriji učenici i u takvom sistemu svakako snaći, ali da je cilj obrazovanja da prosečan učenik ili učenica može da ostvari svoj maksimum što sada nije slučaj. Kritikovala je i način na koji su roditelji uključeni u obrazovni sistem. „Taj način nije odgovarajući – oni treba da budu partneri, a ne da se nadgornjavaju sa nastavnicima ko će imati veći uticaj. Uz svo nasilje koje je prisutno u školama mi smo onemogućili mladima da imaju bezbedan prostor u kom mogu da razviju svoj maksimum. Odnos prema prosvetarima je poruka koja je, kaže, na svakom nivou loša i negativna i odražava se na sve segmente društva. „To je prioritetno pitanje i treba da podržimo prosvetare u naprima da se promene miminalni egzistencijalni uslovi za njihov rad“, kaže Popović. Naglasila je i da je ružan aspekt da se određeni broj ljudi u prosveti drži na ugovorima ne određeno vreme što stvara mogućnost za neprimeren pritisak na njih, čime se ostvaruje kratkoročni cilj – da se ljudi uteraju u željene vidove ponašanja, ali sa druge strane raste veliki otpor prema takvom pristupu i postavlja se pitanje – „Dokle?“. Ona je zapitala koja je prespektiva ljudi koji su godinama u tom statusu i dodala da veruje da će to početi da utiče i na masovnost protesta. „Polako dolazi do toga da u svakoj oblasti počinje da puca po šavovima, od jutros je se pojavila informacija i da poljoprivrednici kreću ponovo u proteste“, rekla je Popović. Ukazala je i na to da se reprezentativne sindikalne organizacije namerno dovode u kavgu, da se s jednim razgovara, sa drugima ne postižu i da se postižu delimični dogovori. „Klasično zavadi i vladaj“, rekla je profesorka i dodala da taj princip dobro funkcioniše u zemlji i vešto izvodi u cilju očuvanja vlasti. Ona je naglasila da je bavljenje politikom društveni angažman, a da ako živimo u uslovima gde vlast ne brine o interesima građana oni moraju to sami da učine i kroz drušveni angažman iskažu kako bi društvo trebalo da izgleda. „Nema čarobnog štapića, ako se ne aktiviramo da bi došlo do promene, biće ovako kako jeste“, ocenila je. Na podsećanje da je za posle podne zakazan protest građana protiv iskopavanja litijuma u Valjevu, ona je naglasila da treba sačekati da se vidi kako se stvari razvijaju, ali da ako se pokaže da su interesi države važniji od interesa građana i naroda, onda to govori da idemo u jednom vrlo lošem pravcu. „Znate, meni se čini ovde da dolazimo sad do određenog raskoraka između toga šta govore rukovodioci, a šta govore ljudi koje ti rukovodioci predstavljaju, jer možda je neka službena linija jedna, a da pojedinci osećaju stvari drugačije“, istakla je Popović. Danas štrajk u školama širom Srbije, protest prosvetara u Beogradu Vesti 01. nov 2024 31 Vesti 01. nov 2024 31 Prosvetni radnici u petak obustavljaju rad, opstrukcija i pritisci na zaposlene Vesti 31. okt 2024 86 Vesti 31. okt 2024 86 Podsetila je sa smo u nekom trenutku čuli glas nekoliko sveštenih lica koji su podržavali građane u okviru zahteva vezanih za litijum i da je bilo i zahteva građana da se čuje stav crkve. „Crkva je ćutala, a sad je očigledno došlo do nekog razvoja u tom pravcu, ali opet ne možemo da budemo sigurni, kao što verujem i da među članovima Srpske napredne stranke ima onih koji imaju sumnje i drugačiji stav o litijumu od uprave SNS-a, tako da mislim da i ovde ono što bude izrekao vrh Srpske pravoslavne crkve ne mora nužno da se slaže sa onim šta sveštenstvo misli, tako da ajde da sačekamo da vidimo šta će biti službeni stav, ali nažalost ako su interesi države važniji od interesa građana i naroda, onda isto to govori da idemo u jednom vrlo lošem pravcu, jer potpuno jasno definisano ako živimo u demokratskom društvu, što formalno živimo, onda se zna da je vlast tu da služi narodu i za dobrobit naroda. Ako živimo u autokratiji, ne kažem jednu jaču reč, onda je možda drugačije da mi svi služimo za interese vladajuće stranke i evo, ovi događaji vrlo brzo će još više rasvetliti i ogoliti u koje meri je zaista ovo drugo, ovo istina“, rekla je Popović. Komentarišući oslobađajuću odluka suda policajki Katerini Petrović, ona kaže da je bila prijatno iznenađena kada je čula tu vest. „To zaista pokazuje da u institucijama ima još časnih pojedinaca koji se bore za struku i da institucije rade svoj posao kako treba. Kako će se stvari razviti dalje, da li je ta sudska odluka svakako satisfakcija za gospođu Petrović, ali sa druge strane kako će se njena matična kuća prema njoj odnositi, to ostaje da se vidi“, rekla je Popović. Prema njenim rečima, ovaj slučaj će pokazati javnosti na koji način se vlast odnosi prema ljudima koji nisu potpuno poslušni, odnosno koji se vode prema svojoj savesti, a ne prema onome šta drugi govore. „Nadajmo se da će se to dobro završiti, ali već polako zbog svega što se dešavalo u našoj zemlji ja ipak se usuđujem da imam određene rezerve kako će to dalje da bude, ali iskoristimo ovaj dobar razvoj događaja da makar danas budemo oko toga zadovoljni, pozitivni i da nam to vraća nadu da pojedinačna i kolektivna borba i otpor daju rezultat, tako da ja bih to gledala u tom svetlu da ne treba da se prepustimo onome što nam se dešava nego da moramo da se aktivno tome suprotstavljamo“, zaključila je profesorka.","Popović: Ako se ne promeni odnos prema prosvetnim radnicima, nema nama svetle perspektive",2024-11-01
" Realni rast bruto domaćeg proizvoda (BDP) Srbije u trećem kvartalu 2024. godine u odnosu na isti period prethodne godine, prema prvoj proceni, iznosio je 3,1 odsto, saopštio je danas Republički zavod za statistiku. Rast u drugom kvartalu ove godine bio je četiri odsto, a u prvom kvartalu 4,7 odsto. Republičkim budžetom je za 2024. godinu projektovan rast BDP-a od 3,5 odsto.","Rast BDP-a u trećem kvartalu 3,1 odsto",2024-10-31
"Tanjug/ AP/ Edvin Zulic Policajac Avdo Hasanović, kojeg je nožem ranio maloletnik u terorističkom napadu u Bosanskoj Krupi, rekao je da je napadač pri ulasku u policijsku stanicu izgovorio ""Tekbir - Alahu ekber"". Hasanović je posle otpuštanja iz kantonalne bolnice u Bihaću ispričao da su on i njegov kolega Ozren Maran, koji je u napadu ubijen, bili na radnom mestu kada je u policijsku stanicu ušao mladić u dukserici zbog koje nisu mogli da mu vide lice. „Kada je ulazio na vrata rekao je ‘Tekbir, Alahu ekber’. Govorim samo istinu“, ispričao je Hasanović za „Dnevni avaz“, a prenosi Srna. Policajac kaže da je napadač imao pripremljen nož kada je ušao u kancelariju i da je bio spreman za napad, iako ima 15 godina. Među osumnjičenima za terorizam i službenik Policijske stanice Bosanska Krupa Region 28. okt 2024 2 Region 28. okt 2024 2 Određen pritvor maloletniku koji je ubio policajca, a drugog ranio u Bosanskoj Krupi Region 27. okt 2024 1 Region 27. okt 2024 1 Uhapšeno osam osoba u Bosanskoj Krupi i Bihaću: Pronađeno oružje, telefoni i poruke na arapskom jeziku Region 26. okt 2024 6 Region 26. okt 2024 6 „Moj kolega Maran je sedeo, u tom trenutku odmah je ustao. Ja sam ga zgrabio, a on je prileteo meni s palicom da udari čoveka i da mu izbije nož. U tom trenutku je taj momak Marinu zabio nož. Držao sam ga za glavu, nisam za ruke. To je bilo refleksno i u brzini“, priča Hasanović. Dodao je da je maloletniku nož ispao i da je uspeo da ga udari, kao i da je u tom bacanju zadobio ranu na licu i na leđima od noža, navodeći da se napadač takođe borio. Hasanović je rekao da ga je stavio pod kontrolu dok je Maran zvao druge kolege. „Te kolege su za nekoliko minuta stigle, preuzele lice od mene, oni su mu stavili lisice. Njega sam držao pod sobom, kolenom na leđima“, ispričao je Hasanović. On je istakao da je rana koju je zadobio duboka pet centimetara i da je nakon ranjavanja mnogo iskrvario, te da očekuje da pravda bude zadovoljena.","Ranjeni policajac iz Bosanske Krupe: Uzviknuo je „Alahu ekber“, držao sam ga pod sobom dok nisu stigle kolege",2024-10-31
"Matematička gimnazija Beograd Učenici Matematičke gimnazije iz Beograda osvojili su šest zlatnih medalja na Međunarodnoj olimpijadi znanja, koja se država od 27. oktobra do 3. novembra u Antaliji, saopštila je Matematička gimnazija. Učenici Andrej Drobnjaković i Stefan Šebez imali su maksimalan broj poena u disciplinama u kojima su se nadmetali. Matematička gimnazija Beograd Matematička gimnazija Beograd Matematička gimnazija Beograd Matematička gimnazija Beograd Pored Drobnjakovića i Šebeza, zlatne medalje su osvojili još Vladimir Đurica iz matematike i fizike i Nina Šušić iz matematike. Rukovodioci tima na tom takmičenju bili su prodekan Matematičkog fakulteta Miljan Knežević i profesor Marek Svetlik. Osnovci iz Srbije u Parizu osvojili srebrnu medalju na takmičenju o saobraćaju Vesti 04. okt 2024 1 Vesti 04. okt 2024 1",Matematičari iz Beograda osvojili šest zlatnih medalja na Međunarodnoj olimpijadi znanja,2024-10-31
" Muška osoba ubodena je u vrat na Trgu kralja Milana u centru Niša, nezvanično saznaje . Muškarca je napao čovek dok je sedeo za stolom ugostiteljskog objekta, sa kojim je od otvaranja bio u društvu, rekli su očevici. Povrede su, nezvanično, nanete nožem, a motiv je, za sada, nepoznat, javlja naš reporter Lokal u kome je došlo do ranjavanja nalazi se uz poznati noćni klub i hotel na centralnom trgu.       Policija je na licu mesta od 10 časova, deo trga je ograđen i uviđaj jos traje. Kako je posvedočio, konobar, dvojica muškaraca su mirno sedela za istim stolom i razgovarala a onda je usledio koban obrt, prenosi Nova.rs. „Jedan od njih je ustao i otišao do toaleta. Kada se vratio, uhvatio je sa leđa ovog drugog u ‘špansku kragnu’ i počeo da ga ubada u leđa. Ovaj je zavikao: ‘Šta mi to radiš?’ Ovaj sa nožem mu je uzvratio: ‘Ti ćeš mene da reketiraš!’ Opsovao ga je a zatim je pobegao. Čovek je bio sav u krvi, ja sam ušao u televiziju koja se ovde nalazi i rekao kolegama da zovu policiju. Međutim, povređeni čovek je bio u dovoljno dobrom stanju da bi to uradio sam. Izašao je iz kafića i telefonirao policiji“, rekao je konobar.","(FOTO) Izboden muškarac u centru Niša: S napadačem prvo sedeo u kafiću, pa se sukobili",2024-10-31
"EnvatoElements/_Tempus_ Za Albance u Bujanovcu, Preševu i Medveđi kosovska vlada izdvojiće četri miliona evra budžetom za narednu godinu, objavila je predsednica Preševa Ardita Sinani. Fond za Albance tako će biti uvećan za milion evra u odnosu na ovu godinu, objavio je portal Bujanovačke. „Sredstva iz fonda biće uložena u obrazovanje, kulturu, sport, kao i u važne oblasti poput poljoprivrede i stočarstva“, navela je Sinani. Ovo je, kako je kazala, važan korak ka stvaranju boljih uslova za ekonomski razvoj i obezbeđivanje prava Albanaca u ovom regionu. „Uz ovakvu podršku jačaćemo naš nacionalni identitet i ulagati u budućnost naše omladine. Uvereni smo da ćemo zalaganjem vlade izgraditi svetliju budućnost za Preševsku dolinu i njene građane. Zajedno možemo postići sve“, zaključila je Sinani. Konkurse za sredstva iz ovog fonda sprovodi Nacionalni savet Albanaca (NSA). U sredu je otvoren konkurs za poljoprivrednike.","Iz budžeta Kosova četiri miliona evra za Albance u Bujanovcu, Preševu i Medveđi",2024-10-31
"AP Photo/Rajesh Kumar Singh Na društvenim mrežama danas se vodi ""moderna"" rasprava o tome da li treba proslavljati Svetog Luku ili Noć veštica. Ali, znate li da danas počinje i Divali, najvažniji festival godine u Indiji, posebno za Hinduse. Divali proslavlja više od milijardu ljudi u najmnogoljudnijoj zemlji na svetu. Tokom pet dana praznika , ljudi učestvuju u prazničnim okupljanjima, vatrometima, gozbama i molitvama. Divali je izveden od reči „Deepavali“, što znači „red svetala“. Slavljenici pale redove tradicionalnih glinenih uljanica ispred svojih domova kako bi simbolizovali pobedu svetlosti nad tamom i znanja nad neznanjem. Datumi festivala su zasnovani na hinduističkom lunarnom kalendaru, koji obično pada krajem oktobra ili početkom novembra. Ove godine praznik se slavi 31. oktobra i 1. novembra. U SAD, Divali ove godine pada na Noć veštica , što je pokrenulo dosta #Divaloveen memova na društvenim mrežama gde se neki slavljenici mogu videti kako pale takozvane dije u svojim zastrašujućim kostimima ili dele ladue onima koji dođu po slatkiše, piše agencija AP. Hinduističke priče o Divaliju Iako je Divali veliki verski festival za Hinduse, takođe ga slave i Siki, Jaini i budisti. Priča o poreklu Divalija varira u zavisnosti od regiona. Sve te priče imaju jednu osnovnu temu — pobedu dobra nad zlom. U južnoj Indiji, Divali slavi pobedu Krišne u uništavanju demona Narake za koga se kaže da je zatvarao žene i mučio svoje podanike. U severnoj Indiji, Divali odaje počast trijumfalnom povratku Lorda Rame, njegove žene Site i brata Lakšmane, iz 14-godišnjeg izgnanstva u šumi. Kako se slavi Divali? Festival sa sobom nosi niz jedinstvenih tradicija, koje se takođe razlikuju u zavisnosti od regiona. Ono što je zajedničko svim proslavama su svetla, vatromet, gozba, nova odeća i molitva. U južnoj Indiji, mnogi rano ujutro sebi prirede toplu uljanu kupku, što simbolizuje kupanje u svetoj reci Gang kao oblik fizičkog i duhovnog pročišćenja, dok je na severu Indije običaj obožavanja boginje Lakšmi, koja simbolizuje bogatstvo i prosperitet. Kockanje je popularna tradicija zbog verovanja da će ko god se kockao u noći Divali napredovati tokom cele godine. Mnogi ljudi kupuju zlato prvog dana Divalija, poznatog kao Dhanteras – čin za koji veruju da će im doneti sreću. Tanjug/AP Photo/Channi Anand Bacanje petardi je takođe tradicija, kao i razmena slatkiša i poklona među prijateljima i porodicom. Proslave Divali obično sadrže rangoli, koji su geometrijski, cvetni uzorci nacrtani na podu pomoću šarenog praha. Ove godine, nekoliko severnih indijskih država, uključujući glavni grad Nju Delhi, uvode delimičnu ili potpunu zabranu vatrometa kako bi se borili protiv rastućeg nivoa zagađenja tokom Divalija. PROČITAJTE I: Ko je bio Sveti Luka koga pravoslavni vernici slave poslednjeg dana oktobra Lifestyle 31. okt 2024 11 Lifestyle 31. okt 2024 11 Zašto se proslavlja Noć veštica? Lifestyle 31. okt 2024 52 Lifestyle 31. okt 2024 52 Leteći taksiji u Indiji: Umesto za 152, stižete za 19 minuta na destinaciju Lifestyle 23. okt 2024 14 Lifestyle 23. okt 2024 14",Moderna „dilema“ – Sveti Luka ili Noć veštica: A znate li da se slavi i Divali,2024-10-31
"Mnogobrojni građani, ali i aktivisti, kao i predstavnici opozicionih partija, poručili su sa Savskog mosta da će biti odbranjen. Okupljeni građani poručuju da Savski most ima veliku simboličku, istorijsku i kulturnu vrednost. Oni su se okupili na sredini mosta. Sa sobom su poneli telefone i baterijske lampe i u jednom trenutku su osvetlili most kako bi pokazali svima u Beogradu na vodi koliko je, kako kažu, most važan, ali i da neće dozvoliti da bude uklonjen. „Dežuraćemo i braniti most. Predlažem i žurke, svako veče, most ne sme da se ukloni“. Povezane vesti: Protest protiv rušenja Savskog mosta: „Sve je to zbog kancera Beograda na vodi, ne damo da metastazira“ Vesti 31. okt 2024 66 Vesti 31. okt 2024 66 „Ovo bi trebalo da bude naš most, biciklistički i pešački. Ne vidim isplativost novog mosta, sem ako ne bude imao po tri trake sa obe strane. Ovaj Savski most treba samo da se renovira.“ „Most mora da ostane zbog Beograda, on predstavlja naš grad i sve nas.“ „Ne želimo da most ode, mi stanujemo ovde, gledamo ga ceo život i ako je učitelj Zarić uspeo da ga spasi možemo i mi.“ Reporter  javlja i da organizatori protesta navode i da sumnjaju da mašine koje bi trebalo da uklone most mogu doći već večeras, pa zbog toga organizuju dežustva po smenama, da ukoliko mašine naiđu imaju dovoljno vremena da alarmiraju građane koji su spremni da ih spreče u tome. Posle šetnje na mostu, očekuje se da građani krenu prema Novom Beogradu gde će biti oformljen kamp za dežurstvo.","Građani osvetlili Savski most i poručili: „Dežuraćemo i braniti ga, most ne sme da se ukloni“",2024-10-31
" Policija u Smederevu uhapsila je danas B. P. (47) i zaplenila više od pet tona dizel goriva koje je pronađeno u stanu i vozilu koje je osumnjičeni koristio, saopšteno je danas iz policijske uprave u tom gradu. Policija je sinoć zaustavila kombi kojim je upravljao osumnjičeni i u tovarnom prostoru pronašla više od tri tone dizel goriva bez dokaza o poreklu. Kako se navodi u saopštenju, u kanalu garaže objekta koji osumnjičeni koristi pronađena je i cisterna sa više od dve tone istog goriva. On je uhapšen zbog postojanja osnove sumnje da je izvršio krivična dela nedozvoljen promet akciznih proizvoda i nedozvoljeno skladištenje robe. Po nalogu Osnovnog javnog tužilaštva u Smederevu, B. P. je određeno zadržavanje do 48 časova nakon čega će, uz krivičnu prijavu, biti priveden osnovnom javnom tužiocu. Pročitajte još: Đurić: Stuka da uradi posao pa ćemo o ostavkama, građani da veruju u državu i sistem Vesti pre 32 min 11 Vesti pre 32 min 11 (VIDEO) Veliki broj ljudi ispred stanice u Novom Sadu, istaknuta imena 14 stradalih u tragediji Vesti pre nekoliko minuta 2 Vesti pre nekoliko minuta 2 Uhapšen švajcarski državljanin zbog pokazivanja simbola Velike Albanije u Beogradu Vesti 16:59 6 Vesti 16:59 6","Uhapšen muškarac u Smederevu, policija mu pronašla i zaplenila više od pet tona dizel goriva",2024-11-02
"""Novi Sad je danas tužan grad, ljudi su tužni, a mnogi su i uplakani. Novi Sad je grad ali i varoš u kojoj se svi poznaju i u kojoj je tuđa patnja, naša patnja"", rekao je Janko Veselinović, predsednik ""Pokret za preokret"". „Moramo razgovarati o tome ko je odgovoran za ovu tragediju. Ova železnička stanica, kako danas izgleda, predstavlja Srbiju danas. Sistem staje i zato nam se dešavaju ovakve stvari. Svi oni koji su bili dva puta na otvaranju ove železničke stanice, od Vučića do Vučevića, svi su oni odgovorni. Svi su se oni slikali da kažu i pokažu da je to njihov rad i da su to njihovi uspesi“, izjavio je za  Veselinović. On je naveo da se u Srbiji izvođači radova biraju po partijskoj lliniji, a da je nadzor nikakav i da se zbog toga i dešavaju takve tragedije. „Pre nekoliko godina nam se srušilo nekoliko mostova. Broj žrtava na žalost nije konačan ali se nadam da će država, kakva god da je, pomoći porodicama žrtava. Naravno da građani ne mogu da imaju poverenja u vlast. Ova stanica je dva puta otvarana i ona je sigurno bila velika perionica novca. Ne zna se ko je šta radio. Čitali smo i da je ova nadrstrešnica bila rekonstruisana, a danas železnice tvrde da nije. Neka se dogovore šta se zapravo desilo“, rekao je Janko Veselinović. Podsećamo, danas nešto pre 12 sati na železničkoj stanici u Novom Sadu obrušila se nadstrešnica koja je pala i ubila 13 ljudi . Troje povređenih u ovoj nesreći je u kritičnom stanju i lekari im se bore za život. Sve o tragediji koja se dogodila u Novom Sadu čitajte u našem BLOG-u . Povezane vesti: (FOTO) Građani u Novom Sadu pale sveće žrtvama nesreće na Železničkoj stanici Vesti 18:40 9 Vesti 18:40 9 Zvaničnici EU i više država izrazili saučešće građanima Srbije povodom nesreće u Novom Sadu Vesti 20:36 1 Vesti 20:36 1 „Davali smo im vodu dok su mašine radile“: Spasioci opisali akciju potrage za povređenima u Novom Sadu Vesti 18:16 11 Vesti 18:16 11",Veselinović: Železnička stanica u Novom Sadu predstavlja sliku Srbije danas,2024-11-01
"FOTO/Google maps/Printscreen Kosovsko ministarstvo odbrane i KBS preuzeli su danas upravljanje nad imovinom nekadašnjeg aerodroma u mestu Dumoš u opštini Podujevo. Ova lokacija je ""strateška tačka za povećanje odbrane i bezbednosti"", poručio je zvaničnik kosovske vlade, Ejup Maćedonci. Ovaj ministar odbrane tvrdi da raspoređivanje pripadnika KBS predstavlja „značajan napredak za bezbednost i stabilnost u regionu“. „Ovaj korak jača prisustvo KBS-a u regionu Labsko polje i Goljak, osiguravajući dodatnu bezbednost za stanovnike ove oblasti kao i bolju i bržu podršku za hitne reakcije i operacije u slučaju civilnih vanrednih situacija“, naveo je Maćedonci u objavi na Fejsbuku. Kaže i da se time ujedno pokazuje posvećenost kosovskih institucija jačanju vojnih kapaciteta i doprinosu sigurnijem okruženju. Naglašavajući da je danas preuzeto upravljanje nad nekadašnjim aerodromom, Maćedonci dodaje da se: „Ovaj datum poklapa i sa rođendanom kosovskog heroja, stratega i inspiratora našeg oslobodilačkog rata, komandanta Zahira Pajazita“. Na aplikaciji „Google Maps“, lokacija gde se nalazi nekadašnji aerodrom već je označena kao „vazdušna baza KBS“. EULEX: Napustili smo lokaciju koju smo koristili kao centar za obuku U istom danu, odnosno neposredno pre oglašavanja Maćedoncija, misija EULEX je saopštila da je „napustila lokaciju u Dumošu“. „EULEX je ovu lokaciju koristio kao centar za obuku na osnovu sporazuma o pravu korišćenja od Misije Ujedinjenih Nacija na Kosovu“, naveli su. Iz ove misije, međutim, nisu precizirali da li je „lokacija u Dumošu“ zapravo nekadašnji aerodrom kojim sada upravlja KBS. Međutim, kosovski mediji su u prethodnim godinama izveštavali upravo o tome da je EULEX koristio ovu imovinu. Prištinska Koha je još 2017. godine pisala da je tadašnji ministar za infrastrukturu, Ljutfi Žarku (Lutfi Zharku) tražio od misije EULEX da „što pre napusti aerodrom koji je pod njihovom kontrolom“. Saopštio je da je tada uputio pismo kosovskom ministarstvu unutrašnjih poslova sa molbom da se ova imovina, odnosno aerodrom oslobodi, kako bi se koristio za komercijalne letove“. Pročitajte još: Dačić: Završena akcija spasavanja, 14 poginulih i troje povređenih Vesti 21:45 17 Vesti 21:45 17 Kineski konzorcijum o Železničkoj u Novom Sadu: Nadstrešnica nije bila predmet rekonstrukcije Ekonomija 21:07 32 Ekonomija 21:07 32 U Novom Sadu potpuni muk: „Ovakav zločin, a ne nesreća, ne sme ostati zaboravljen“ Vesti 20:34 42 Vesti 20:34 42",KBS preuzeo upravljanje nad nekadašnjim aerodromom kod Podujeva,2024-11-01
"/Gorodenkoff Prvo osnovno javno tužilaštvo u Beogradu pokrenulo je dana istražni postupak protiv dvadesetdvogodišnjeg Š.E. zbog postojanja osnova sumnje da je izvršio krivično delo Teška krađa. Osumnjičeni se tereti da je iz stana oštećenog osamdesettrogodišnjeg S.R. oduzeo tuđe pokretne stvari, čija vrednost prelazi iznos od 1.500.000,00 dinara i to zlatni nakit i sat marke „Rolex“ sa garantnim listom, koje je potom prodavao u radnjama koje se bave otkupom zlatnog nakita, navodi se u saopštenju. Prilikom saslušanja osumnjičeni je delimično priznao izvršenje krivičnog dela koje mu je stavljeno na teret, nakon čega je dežurni javni tužilac Prvom osnovnom sudu u Beogradu podneo predlog da se prema osumnjičenom odredi pritvor shodno krivičnom postupku, jer postoje osobite okolnosti koje ukazuju da će osumnjičeni boravkom na slobodi uticati na svedoke koje je potrebno ispitati u toku istražnog postupka, ističe se. Tužilaštvo će u toku istrage prikupiti dokaze i podatke na osnovu kojih će se utvrditi tačno i potpuno činjenično stanje, nakon ćega će doneti odluku o daljem postupanju, odnosno o podizanju optužnice protiv navedenih lica.",Istraga protiv osumnjičenog za krađu nakita vrednog milion i po dinara,2024-11-01
"Zbog trodnevne žalosti u Novom Sadu otkazane su sve zakazane manifestacije u gradu kao i Kupusijada u Futogu, međutim pojedini meštani tog sela nadomak Novog Sada počeli su da se okupljaju u centru mesta gde su postavljeni štandovi sa hranom. Na snimku koji su građani dostavili redakciji  vidi se da se peku pljeskavice i prasad na ražnju. Građanka koja je redakciji dostavila snimak iz Futoga kaže da je uznemirena i revoltirana zbog tog okupljanja, samo dan nakon ogromne nesreće koja se desila u Novom Sadu. „Obavestila sam komunalnu policiju i tražila da reaguju, ali odgovorili su mi da ne mogu da intervenišu jer se ne pušta muzika sa razglasa“, rekla je građanka za . Iz uprave Kupusijade kažu da je manifestacija otkazana, ali da su se ljudi samoinicijativno okupili. Iz mesne zajednice tvrde da su pozvali komunalnu policiju koja će naložiti ljudima da sa javne površine uklone štandove koji su postavljeni još juče. Podsetimo, u nesreći na Železničkoj stanici u Novom Sadu poginulo je 14 osoba, među kojima su i deca, a troje mladih je u teškom stanju. U Srbiji i Republici Srpskoj proglašen je Dan žalosti, a u Novom Sadu tri dana su određena za žaljenje. Povezane vesti Gde se „sakrila“ građevinska dozvola za rekonstrukciju stanice u Novom Sadu na CEOP-u Vesti 13:16 36 Vesti 13:16 36 Dr Turkulov: Netačno da su dve devojčice preminule u UKCV, troje mladih i dalje u teškom stanju Vesti 12:15 15 Vesti 12:15 15","(VIDEO) Otkazana Kupusijada u Futogu, pojedini građani se ipak okupljaju",2024-11-02
"TANJUG/ Saška Drobnjak Vlada Crne Gore proglasila je 3. novembar za Dan žalosti povodom stradanja građana Srbije u Novom Sadu, gde se srušila betonska nadstrešnica zgrade Železničke stanice i ubila 14 ljudi. Odluku o proglašenju Dana žalosti u Crnoj Gori Vlada je donela na elektronskoj sednici, prenosi RTCG. „Dan žalosti označava se obaveznim isticanjem zastave na pola koplja na svim zgradama državnih organa i zgradama organa lokalne samouprave i javnih ustanova, u skladu sa Zakonom o državnim simbolima i Danu državnosti Crne Gore“, navodi se u odluci Vlade. Pročitajte još UŽIVO BLOG: Građani se okupljaju na mestu tragedije, troje povređenih i dalje u kritičnom stanju Vesti pre 18 min 136 Vesti pre 18 min 136 Zbog tragedije u Novom Sadu Dan žalosti i u Republici Srpskoj Region 09:02 1 Region 09:02 1 Na dan žalosti na javnim mestima neće se održavati programi javnog, kulturnog i zabavnog karaktera, a u ugostiteljiskim objektima neće se puštati muzika. „Elektronski i drugi mediji dužni su svoje programske sadržaje da prilagode obeležavanju dana žalosti. Ova odluka stupa na snagu danom donošenja“, saopšteno je iz Vlade. Predsednik Skupštine Crne Gore Andrija Mandić naložio je danas da se zastave ispred parlamenta spuste na pola koplja. „Crna Gora, kao i uvek kroz istoriju, u svim teškim trenucima stoji uz Republiku Srbiju i njen narod“, saopšteno je iz kabineta predsednika Skupštine. Sve o nesreći u Novom Sadu čitajte u našem BLOGU .",Dan žalosti u nedelju u Crnoj Gori zbog tragedije u Novom Sadu,2024-11-02
" Direkcija za gradsko građevinsko zemljište grada Beograda saopštila je da je, u skladu sa ugovornim obavezama, 1. novembra uvela izvođača ""Pauerčajna"" u posao koji je imao obavezu da fizički zatvori Stari savski most za saobraćaj i preduzme sve neophodne mere da radovi bezbedno počnu 2. novembra. „Svojim nepostupanjem „Pauerčajna“ direktno ugrožava bezbednost građana i Direkcija je uputila zvaničan zahtev da se što pre most zatvori za saobraćaj i da se preduzmu sve mere kako se ne bi dogodila bilo kakva nezgoda ili tragedija“, navode. Ukoliko se isto ne sprovede, a nešto se dogodi, „Pauerčajna“ će kao izvođač, po rešenju Sekretarijata za saobraćaj, „direktno biti odgovorna, pošto nije ispunila svoje zakonske obaveze“, saopštila je Direkcija. Pročitajte još Sekretarijat pozvao da se ne koristi Stari savski most: Od noćas formalno zatvoren za saobraćaj Vesti 11:04 7 Vesti 11:04 7 Miketić: Mehanizacija krenula na Stari savski most, sprečili smo to Vesti 07:57 58 Vesti 07:57 58",Direkcija za građevinsko zemljište: Pauerčajna imala obavezu da fizički zatvori Stari savski most,2024-11-02
"Inženjer geologije Zoran Đajić koji je do marta 2023. godine radio na rekonstrukciji zgrade Železničke stanice u Novom Sadu kaže da su na nadstešnici rađeni radovi, da nije tačno to što govori ministar Vesić, te da na dopise koje je slao na brojne adrese da ploče sa pročelja zagrade moraju da se skinu i da se mora videti šta je iza njih, niko nije odgovorio. Na jednoj od fotografija koje je objavio u svom izveštaju, rekao je on, vidi se da iza jedne od tih ploča ima dela betona, a delom beton nedostaje i umesto njega ""zgužvani su džakovi od cementa da bi se manje betona stavilo unutra"". Zoran Đajić radio je kao konsultant saobraćajnog instituta CIP tokom izrade projekta rekonstrukcije zgrade Železničke stanice u Novom Sadu. „Ja mislim da su odgovori tu. Ne vidim razloga zašto i šta da se čeka. Prvo, nije istina ovo što izjavljuju zvaničnici. Na nadstrešnici je rađeno. U prvoj fazi je rađena reparacija keramike koja je bila na plafonskom delu i rađeno je samo šminkanje te nadstrešnice. U drugoj fazi, tokom rada na fasadi zgrade i rada na rekonstrukciji kamene obloge, poslao sam u martu 2023. jedan izveštaj izvođačima i svi su dobili te izveštaje od ministarstva pa na dole, u kome sam tražio da se sa pročelja zgrade skinu mermerne ploče i da se proveri kakva je podloga ispod tih mermernih ploča, da se podloga reparira i da se stave nove mermerne ploče, što je inače bilo predviđeno projektom“, rekao je on. Povezane vesti UKCV: Nema novih žrtava, troje povređenih i dalje u teškom stanju Vesti 09:09 3 Vesti 09:09 3 Vesić: U toku je istraga, utvrdićemo ko je odgovoran za nesreću u Novom Sadu Vesti 08:46 127 Vesti 08:46 127 Na tom pročelju su, kaže on, bile okačene utege koje su držale nadstrešnice. Utege, to su sajle koje se sa krovne konstrukcije spuštaju kako bi ojačale samu konzolu nadstrešnice. „Ona nije imala stubove. Ona je stajala tako što je konzola bila vezana za zgradu, a nošenje cele nadstrešnice su bile utege koje su bile prikačene za vrh zgrade upravo na tom zupčastom prepoznatljivom delu. Da su tada skinute te ploče, verovatno bi se primetilo da podloga nije dobra i možda bi se i primetilo da su te utege možda i korodirale“, rekao je Đajić. Inženjeg geologije ističe da ne zna kako je stanje bilo tamo, ali „činjenica je da taj deo nije urađen i izvođač je odlučio samo da prefarba ploče koje je trebalo zameniti“. „Trebalo je reparirati podlogu tih ploča. To da nije rađeno na nadstrešnici nije tačno, jer je nadstrešnica naknadno pokrivena staklom i projektant 1965. godine, kad je radio stanicu, on je radio konzole i prednji deo je bio povezan, a između toga su bili prazni prostori i te utege su držale tu količinu betona i tog materijala“, kazao je on. Ko je odlučio da se sve to pokrije i na koji način, ne zna. „Ali kogod da je, morao je pre toga da proveri nosivost tih utega – mora se uraditi statika, mora se uraditi kompletni proračuni da li se ta nadstrešnica još dodatno može opteretiti ili ne. Ja sam bio tamo od zvaničnog nadzora za kamen do juna 2023. kada mi je istekao ugovor, više me nisu angažovali. Ovo su radovi koji su rađeni kasnije, tako da nemam direktan uvid ko je tačno radio, ali se zna ko je bio izvođač, zna se koje su firme nosile posao u to vreme, tako da imamo zvaničan nadzor, imamo projektantsku kuću, imamo izvođače radova i imamo bivšeg ministra Tomislava Momirovića koji je obilazio zgradu dok smo mi radili i sadašnjeg ministra. Osnovna i glavna odgovornost je ministra i on mora da ostavku, a onda po vertikali, svi do dole“, rekao je on. Đajić kaže da se javio medijima jer i on oseća odgovornost zbog žrtava koje su nastale i zbog nesreće koja se desila. „Stalno razmišljam o tome da su sklonjene te ploče, možda bi se videlo u kakvom su stanju te utege. Ja tu osećam svoju odgovornost, možda sam mogao da insistiram na tome dalje. Međutim, naravno, ja sam pisao preporuke šta da se radi, slao sam izveštaje na 20 adresa, svi ti moji izveštaji su dostupni, i u jednom od tih izveštaja, to je februar 2023, napisao sam da se moraju skinuti te ploče i da se mora srediti podloga ispod tih ploča“, istakao je on. Na jednoj od fotografija koje je objavio u tom izveštaju, rekao je on, vidi se da iza jedne od tih ploča ima dela betona, a delom beton nedostaje i umesto njega „zgužvani su džakovi od cementa da bi se manje betona trpalo unutra“. „Možete zamisliti kakva je podloga, u kakvom stanju je bio taj beton za koji su bili pritisnuti ti utezi! Možda su oni popustili jer su korodirali u međuvremenu, a možda su popustili zato što taj beton više nije mogao da izdrži sve to. Naravno, utvrdiće se, sad kad se sve to pogleda, utvrdiće se šta je popustilo, utezi ili beton“, kazao je. Povezane vesti Završena akcija spasavanja: 14 stradalih i troje teško povređenih u urušavanju nadstrešnice na Železničkoj stanici Vesti 23:31 602 Vesti 23:31 602 Kineski konzorcijum o Železničkoj u Novom Sadu: Nadstrešnica nije bila predmet rekonstrukcije Ekonomija 21:07 43 Ekonomija 21:07 43 Inženjer dodaje da su tri dana pred toga i njegovi unuci bili u toj stanici i sedeli ispod nadstrešnica. Na pitanje da li je dobio ijedan odgovor na njegove dopise i izveštaje, odgovara – ne. „Niko nije, ja sam nekoliko puta insistirao da se te ploče skinu. Svi drugi delovi, fasade i podovi i to, sve je to urađeno prema projektu i prema tim mojim izveštajima. Taj deo nije hteo niko da uradi. I to je ofarbano pred jedan dolazak predsednika, tamo su često dolazili, naravno dolazio je i sadašnji predsednik vlade koji apsolutno snosi odgovornost za sve to, jer u to vreme je bio gradonačelnik. Kad god su dolazili, onda su dovodili firme iz Novog Sada, koje su šminkale zgradu, farbale i naravno naplaćivale“, naveo je on. On kaže da apsolutno nije moguće rekonstruisati jedan ovoliki objekat bez jednog ovakvog njegovog dela. „Zato govorim, ministar ne govori istinu“, rekao je.","Bivši nadzornik na projektu za : Na nadstrešnici je rađeno, Vesić ne govori istinu",2024-11-02
"/Gorodenkoff Policija u Sremskoj Mitrovici je privela i zadržali u policijskoj stanici trojicu vozača koji su vozili pod dejstvom droge, saopšteno je. Patrola u Staroj Pazovi zaustavila je vozača (47) koji je upravljao „sitroenom“ pod uticajem amfetamina, dok je u Šidu vozač (34) „mazde“ bio pozitivan na opijate, navodi se u saopštenju Policijske uprave u Sremskoj Mitrovici. Policija u Inđiji privela je vozača (35) koji je upravljao „alfa romeom“ pod dejstvom amfetamina i kanabisa. Nakon isključenja iz saobraćaja, tim vozačima je određeno zadržavanje i protiv njih su podnete prekršajne prijave. U okolini Kovina zaplenjeno više od pola kilograma marihuane, uhapšen muškarac Vesti 31. okt 2024 3 Vesti 31. okt 2024 3","Uhapšena trojica u Sremskoj Mitrovici, vozili pod dejstvom droge",2024-11-01
"Tanjug/Sava Radovanović Od kako je Aleksandar Vučić najavio povratak Tomislava Nikolića u politički život i njegovo češće pojavljivanje na mitinzima tokom kampanje za predstojeće izbore, bivši predsednik Srbije i SNS sve je prisutniji u javnosti. Bio je u Šumaricama, slikao se sa Vučićem u kafani, govorio je na rođendanu SNS u Vršcu, slavio slavu sa naprednjacima, a u Subotici mu je dodeljeno čak i priznanje “Ištvan Pastor“. Sve u svemu u poslednjih nekoliko dana pojavio se duplo više nego za šest proteklih godina, piše Danas. Povezane vesti Bez Vučića i parizera: SNS proslavio slavu uz bogato posluženje, Tomu Nikolića i Dačića Vesti 27. okt 2024 58 Vesti 27. okt 2024 58 Tabakovići, Terzići, Krkobabići, Nikolići, Ilići: Uspešni u svom poslu ili do pozicije po porodičnoj vezi Vesti 10. okt 2024 4 Vesti 10. okt 2024 4 Najava povratka Nikolića na skupove naprednjaka za javnost je iznenađenje. Ne samo zbog toga što ga godinama nema nigde, već i zato što ga “u igru” vraća Aleksandar Vučić, koji ga je i sklonio sa političke scene. Povratak svog političkog oca najavio je sam Vučić, navodeći da će se Nikolić ubuduće češće pojavljivati na mitinzima naprednjaka. Objasnio je da je prvi predsednik naprednjaka čovek koji voli SNS, kao i on sam. “Toma je bio u Šumaricama. Čuo sam se sa njim i Anom. Kažem mu, Tomo, sad ću da te pomenem ako budeš hteo, ako budete hteli da zajedno idemo na dva – tri mitinga, jer ja neću moći da idem na svaki skup. Nije realno. Nemam dovoljno vremena za to. Čovek prihvati. Kaže, podrazumeva se Aleksandre, gde hoćeš, kako hoćeš“, rekao je Vučić. Da je Nikolić i u proteklih šest godina koje je provodio u ilegali u vili na Dedinju, voleo SNS, pretpostaljamo nije sporno, jer je tu stranku na kraju krajeva i osnovao. Sporan, ili bolje reći neobičan je trenutak u kome ga Vučić izvlači iz naftalina. Stoga nije neosnovano pitanje koje kruži društvenim mrežama i u kome se javnost pita – za šta li ga sad spremaju. Sagovornici Danasa imaju različita tumačenja Nikolićevog budućeg angažmana. Ipak, svi su gotovo jedinstveni u stavu da je to Vučićeva odluka, a da se prvi predsednik naprednjaka malo, ili nimalo, ne pita. Dušan Milenković, politički konsultant, smatra da politički „vaskrs“ Tomislava Nikolića na proslavi 16. godina SNS može biti početak njegove predsedničke kampanje 2027. godine. Konačnu odluku o ovakvom ishodu doneće Aleksandar Vučić, i sigurno je da će naredni period koristiti da izmeri takvu opciju, za šta mu je bilo potrebno da vaskrsne Nikolića iz političke istorije, kako bi podsetio svoje glasače na njegovo postojanje. Ovo je, po mom mišljenju, najracionalnije objašnjenje zašto srpska politika ponovo ima Tomislava Nikolića kao aktera“, navodi Milenković. Podseća da se Nikolić godinama nije pojavljivao na rođendanima SNS-a, čini mi se još od one 2017. godine kada ga je Aleksandar Vučić lišio mogućnosti da trči izbornu trku za drugi mandat, i kada ga je i poslao u političku istoriju. „Nakon ovako duboke političke hibernacije, na proslavi 16 godina SNS mi vidimo Tomislava Nikolića koji zajedno sa Vučićem i Vučevićem trijumfalno, i simbolički, ušetava u njihov stranački festival tj. proslavu rođendana. U ovom trenutku, sa ogradom da moramo videti i razvoj događaja do 2027. kao i meriti raspoloženje građana, Tomislav Nikolić deluje kao idealni predsednički kandidat Aleksandra Vučića“, ocenjuje politički konsultant. „Ima najveći mogući kredibilitet da trči predsedničku trku s obzirom na sjajne rezultate koje je ostvarivao kao predsednički kandidat radikala i naprednjaka, u smislu broja glasova. Osim toga Vučić dokazano upravlja njegovim političkim odlukama. Na kraju, uvek je bio prijemčiv velikom broju ljudi u Srbiji, nevezano da li su glasali za njega ili ne, što je izuzetno važno Vučiću koji bi mogao da 2027. bude u neugodnoj poziciji na način da građani izlaze na predsedničke izbore znajući da Vučić ostaje čvrsto na vlasti kao premijer, pa počnu da razmišljaju o tome kako neće biti toliki problem, iako ne glasaju za Vučićevog kandidata na predsedničkim izborima“, objašnjava Milenković. I Miroslav Parović, predsednik Narodnog slobodaraskog pokreta, inače dobar poznavalac prilika u SNS, smatra da po svim pokazateljima 2027. će biti godina u kojoj se očekuju velike promene na političkoj sceni Srbije. Nešto slično, kako kaže, kao što je to bila 2012. “Sada je vreme zauzimanja pozicija. Zbog svega su sukobi u SNS sve veći i izraženiji, jer mnogi shvataju da ukoliko ne budu imali snagu te 2027. neće ni imati sa čime da trguju. Jedna od izraženijih podela je ona na ‘srbijance’ i ‘bosance’, gde se sve češće čuje kako u SNS niko ko je iz centralne Srbije nema nikakav uticaj“, navodi sagovornik Danasa. Prema njegovim rečima, jedan od glavnih zagovornika te teze je Bratislav Gašić i on nezadovoljnike okuplja upravo na tim pričama. „Zato Vučić i vadi Tomu Nikolića iz zlatnog kaveza u koji ga je 2017. stavio, jer, ipak, je Toma iz Šumadije i oboriće priču koju Gašić gura. A za samog Vučića je važno da mu se stranka ne raspadne pre tih izbora 2027., jer mu treba jaka organizacija da bi još jednom nametnuo marionetsku vlast, ali bez njega direktno u njoj. A sve kako bi lakše izašao iz svega i poput svog idola Mila Đukanovića živeo u Dubajiu i odande izazivao političke krize i sprečavao društvo i državu da se oporave i krenu u procesuiranje mafije“, ocenjuje Parović. Ima i tumačenja da Vučić javnosti svog „političkog oca“ ipak „servira“ ne samo u trenutku 16. rođendana stranke koju su zajedno osnovali davne 2008., već i nakon njegovog odbijanja Putinovog poziva za učešće na samitu BRIKS-a, čiji je ruski predsednik bio domaćin. U čitavoj priči, Nikolić je zadužen za aktiviranje „istočne“, u ovom slučaju BRIKS karte. Dragomir Anđelković, politički analitičar, uveren je da je Vučić svestan da će po okončanju američkih izbora biti izložen novim pritiscima da okonča rešavanje tzv. kosovskog pitanja na način kako to želi Vašington. To podrazumeva puno faktičko priznanje takozvanog Kosova i neprotivljenje njegovom ulasku u Ujedinjene nacije, što jedino ne podrazumeva de jure priznanje, ali ono i ne znači mnogo. „Ko god da pobedi na američkim predsedničkim izborima, to se bitno neće promeniti, jer se radi o kontinuitetu balkanske politike SAD. Opet, i ono što je do sada Vučić učino u vezi sa Kosovom i Metohijom, sa stanovišta Ustava Srbije, predstavlja veleizdaju, pa je čak i deo njegovih birača pobudio da se upitaju šta on to radi. Tu se krije razlog novog aktiviranja Tomislava Nikolića. Među naprednjacima i njihovim biračima on i dalje uživa značajan patriotski kredibilitet, te je potreban Vučiću kako bi umanjio očekivan pad rejtinga zbog antisrpske kosovske politike“, ocenjuje Anđelković. Na pitanje zbog čega bi Nikolić prihvatio da bude iskorišćen u Vučićeve svrhe, Anđelković kaže da je bivši predsednik SNS i Srbije stari politički trgovac. “ I to trgovac bez mnogo skrupula i ubeđenja, koji je spreman da proda svoje usluge. Zato je po Vučićevom nalogu ponovo izašao na veliku scenu srpskog političkog teatra apsurda“, zaključuje Anđelković. Bivši predsednik Nikolić u političkoj je penziji od 2017. godine, kada mu je završen predsednički mandat i od tada se veoma retko pojavljuje u javnosti. Iste godine je postao direktor Nacionalnog saveta za saradnju sa Rusijom i Kinom, tela koje nije postojalo do tada i za koje javnost ni ne zna šta radi i na šta troši budžetski novac. U zamenu za povlačenje iz politike, bez talasanja, dobio je zlatno utočište u vili na Dedinju koje plaćaju građani Srbije, ali i odustajanje od rušenja nelegalnih vikndica na Adi Ciganiliji, koje nesmetno proširuje. A prema pisanju medija i preduzeće “Nikolić“ d.o.o. osnovano u predsednikovoj rodnoj Bajčetini sve bolje posluje. Kada se pogledaju sve te okolnosti i privilegije u kojima Nikolić uživa, čini se, da je potpuno izlišno pitanje zbog čega pristaje na povratak u politički život na poziv onga koji ga je i gurnuo u ilegalu. Odgovor se sam naslućuje.",Šta su razlozi Vučićevog izvlačenja Tomislava Nikolića iz „naftalina“?,2024-11-01
" Konzorcijum kineskih firmi CRIC-CCCC saopštio je da betonska nadstrešnica železničke stanice koja se danas urušila u Novom Sadu, nije bila predmet radova u okviru rekonstrukcije stanice, u skladu sa odobrenom građevinskom dozvolom. Kako je navedeno u saopštenju, nadstrešnica je bila sastavni konstruktivni deo stanične zgrade i izgrađena je istovremeno sa starom staničnom zgradom železničke stanice. Ko je radio rekonstrukciju zgrade Železničke stanice u Novom Sadu Ekonomija 01. nov 2024 297 Ekonomija 01. nov 2024 297 Direktor CIP: Nadstrešnica nije bila predmet rekonstrukcije stanične zgrade u Novom Sadu Ekonomija 01. nov 2024 41 Ekonomija 01. nov 2024 41 „Dana 1. novembra u 11 časova i 50 minuta, došlo je do urušavanja betonske nadstrešnice u železničkoj stanici Novi Sad, koje je imalo smrtne ishode. Konzorcijum firmi CRIC-CCCC izražava duboku tugu zbog nastradalih kao i najdublje saučešće porodicama žrtava“, navedeno je u saopštenju. Konzorcijum firmi CRIC-CCCC ističe da je radove izvodio striktno u skladu sa građevinskom dozvolom. „Konzorcijum firmi CRIC-CCCC će aktivno učestvovati u akciji spasavanja i oporavka, ali i ukazati brigu i solidarnost povređenima u ovoj nesreći i njihovim porodicama. Konzorcijum firmi CRIC-CCCC još jednom upućuje izraze dubokog saučešća porodicama nastradalih, a povređenima želi brz oporavak“, navedeno je u saopštenju.",Kineski konzorcijum o Železničkoj u Novom Sadu: Nadstrešnica nije bila predmet rekonstrukcije,2024-11-01
"Valjevci, koji se večeras okupili na gradskom trgu, gde je trebalo da se održe demonstracije protiv rudarenja u ovom kraju, najpre su minutom ćutanja odali poštu nastradalima na Železničkoj stanici u Novom Sadu, a potom su palili sveće. Prisutnima se kratko obratio Branko Ivković, lider Valjevskog pokreta otpora, koji je rekao da je Srbija večeras u šoku i ponovo zavijena u crno, a demonstracije planirane za večeras najavio za naredni petak, 8. novembra. „Valjevo je večeras uz Novi Sad, cela Srbija je uz Novi Sad. Planirane demonstracije odlažemo za naredni petak i pozivamo tada celu Srbiju da dođe u Valjevo. Ne delimo se na Šapčane i druge… Ovo je danas dovoljan dokaz gde smo i dokle smo došli. Srbija je ponovo zavijena u crno“, poručio je u Valjevu Ivković. U Valjevo je večeras stigao i veliki broj građana i ekoloških aktivista iz drugih gradova Srbije. Opširnije u našem BLOGU. Vučić o tragediji u Novom Sadu: Tražim i političku i krivičnu odgovornost Vesti 20:19 216 Vesti 20:19 216 U Novom Sadu potpuni muk: „Ovakav zločin, a ne nesreća, ne sme ostati zaboravljen“ Vesti 20:34 14 Vesti 20:34 14 Očevidac tragedije u Novom Sadu: Grunulo je kao bomba, mislili smo da će se cela zgrada srušiti Vesti 19:50 6 Vesti 19:50 6",Minut ćutanja i odavanje pošte stradalima i u Valjevu: Protest pomeren na sledeći petak,2024-11-01
" Celeokupna opozicija Novog Sada izrazila je saučešće porodicama i prijateljima žrtava najveće nesreće koja je pogodina taj grad u mirnodopskim uslovima i pozvala sve Novosađane da se sutra u 17 časova okupe ispred Železničke stanice, kako bi podelili tugu i ujedinili se u bolu i solidarnosti. Opozicija je pozvala sve institucije Novog Sada da budu na usluzi porodicama stradalih i svima koji su pogođeni tragedijom, ali i onima koji su danas pomagali u nesreći i spašavali povređene. O svojim daljim koracima i aktivnostima novosadska opozicija će obavestiti javnost 3. novembra, navodi se u saopštenju. Podsetimo, 14 osoba među kojima i jedno šestogodišnje dete nastradalo je u petak oko podneva kada se na Žečezničkoj tanici u Novom Sadu urušila nadstrešnica. Spasioci su tokom celodnevne akcije spasavanja uspeli da iz ruševina izvuku jednu devojku i jednu stariju ženu. Tri povređene osobe u KC Vojvodina su u kritičnom stanju i lekari se bore za njihove živote. Akcija spasavanja u Novom Sadu završena je nešto pre 22 sata. Dan žalosti proglašen je u subotu u celoj Srbiji, a tri dana u Novom Sadu. Predsednik Srbije Aleksandar Vučić zatražio političku i krivičnu odgovornost i saopštio da je u nesreći nastradao i jedan državljanin Severne Makedonije. Opširnije o nesreći pratite u našem BLOGU.",Opozicija pozvala Novosađane da se u subotu okupe ispred Železničke stanice,2024-11-01
"Iako je prošla čitava godina, još traje istraga o ubistvu 13-godišnjeg dečaka iz Niške Banje Andreja Simića. Ona je pred Višim tužilaštvom nastavljena protiv roditelja dečaka za koga se sumnja da je s više od 30 uboda nožem, usmrtio vršnjaka iz razreda. Odbijen je zahtev odbrane da se Više tužilaštvo izuzme iz postupka. U fotografiju, umesto u sina Andreja, tačno godinu i 25 dana gledaju Sanja i Mića Simić. Da vide sudski postupak zbog ubistva svog jedinca – još doživeli nisu. Predmet je u Osnovnom tužilaštvu, kaže otac, bezmalo celu tu godinu „sakupljao prašinu“. „Posle 10, 11 meseci pravne borbe da krene ova priča sa mrtve tačke“, kaže Mića Simić, otac ubijenog dečaka. Povezane vesti: Slučaj ubistva dečaka u Niškoj Banji: Pokrenut postupak oduzimanja roditeljskog prava Vesti 24. okt 2024 4 Vesti 24. okt 2024 4 Roditelji ubijenog dečaka iz Niške Banje saslušani u Višem javnom tužilaštvu Vesti 29. okt 2024 0 Vesti 29. okt 2024 0 Trinaestogodišnji dečak pronađen mrtav u Niškoj Banji Vesti 05. okt 2023 76 Vesti 05. okt 2023 76 I tužilaštvo ih je saslušalo šta imaju da kažu, ali je usledio neočekivani udarac – nisu se našli na spisku oštećenih, već svedoka, iako njihovog deteta nema. Osnovno javno tužillaštvo, ipak, odluku ubrzo menja i saopštava da se promena desila usled činjenica do kojih se došlo tokom istrage. Potom istraga prelazi u Više tužilaštvo u kojem su, sada, Simići ponovo dali iskaz. „To je ono najtragičnije i najbolnije u celoj ovoj stvari da pored sveg bola koji nikad neće proći, vi ponovo morate da se borite“, navodi otac ubijenog dečaka. Za trunku satisfakcije i pravde, kaže, jer je njihovog sina izboo krivično neodgovoran trinaestogodišnjak iz razreda, ali su Simići sve vreme ukazivali na činjenice o propustima roditelja dečaka – počinioca. „Izneli smo bitne činjenice, dokaze, detalje“, kaže Mića Simić, otac ubijenog dečaka. Ovaj otac ranije je govorio da je dečak koji je usmrtio Andreja uvek nosio ranac pun noževa, na šta je više puta tvrdi, upozoravao dečakovu majku. Roditelji maloletnog počinioca se terete za teško delo protiv sigurnosti u saizvršilaštvu. „Do mira nikad neće doći. Nosićemo ovo do kraja života. Ne postoji ta kazna koja bi nas zadovoljila… Ali, bar neka maksimalna, zakonom zaprećena kazna bila bi realna“, navodi otac ubijenog dečaka.","„I pored bola, ponovo morate da se borite“: Ni posle godinu dana nije završena istraga o ubistvu dečaka",2024-11-01
"/Boban Rajković U Nišu je počelo okupljanje prosvetara na trgu u centru Niša. Kažu da se radi o spontanom okupljanju u cilju podrške kolegama koji su upravo stigli u Beograd. Nisu ih zaustavljali niti usput ometali, kažu za . Nezvanično saznajemo da je upravo dogoveno da će prošetati do policijske uprave zbog pritisaka koje su, kako tvrde prosvetari, MUP i BIA vršili na pevoznike da ih ne voze u Beograd. Nekoliko autobusa je rano jutros otislo iz Niša na protest. Prevoznike su morali da potraže izvan tog grada. /Boban Rajković /Boban Rajković Prosvetari iz Niša, uprkos pritiscima iz MUP i BIA, našli prevoznika – krenuli u Beograd, prati ih policija Vesti 01. nov 2024 9 Vesti 01. nov 2024 9",Okupljanje prosvetara u Nišu: Šetnja do PU zbog pritisaka na prevoznike da ih ne voze u Beograd,2024-11-01
"Envato/AlbertoCarrera, REUTERS/Alexey Nasyrov Kako se u Srbiji, posebno u vreme održavanja samita u Kazanju, uopšte nametnula dilema: EU ili BRIKS kada su to dva potpuno različita, neuporediva stepena organizovanja? Jer, EU ima svoju organizaciju, utvrđene vrednosti i procedure usvajanja i primene propisa dok je BRIKS daleko neformalniji, nudi zemljama status članstva (ne baš široko postavljenim kriterijumima), partnerstvo i saradnju, ali još uvek nije uspostavio osnovne mehanizme funkcionisanja, piše Demostat. Ono što se da porediti jesu ekonomski pokazatelji, piše Demostat . U devet zemalja osnivača BRIKS-a živi oko 3,6 milijardi stanovnika ili 40 odsto svetske populacije. Prema podacima Svetske banke, u 2023., ukupan BDP koji ostvaruju iznosi 27,37 hiljada milijardi (triliona) dolara, prosečan BDP po glavi stanovnika (per capita) je 7.472 dolara. Ali, između tih devet zemalja postoje značajne razlike. Najmnogoljudnija je Indija, 1,42 milijarde a njen BDP je 3,55 triliona dolara, ali po glavi stanovnika je najniži među prvih pet osnivača, tek 8.379 dolara (preračunatih po kupovnoj moći). Kina je izgubila prvo mesto po broju stanovnika, sada je druga sa 1,41 milijardom ali njen BDP je ubedljivo najviši, 17,8 triliona dolara ili više od 65 odsto ukupnog u toj grupi, dok po glavi stanovnika ima 21.476 dolara. Rusija ima najveće prostranstvo, daleko manje stanovništva, 145 miliona, BDP se kreće malo iznad dva triliona ali je po glavi stanovnika najviši u grupi, 36.485 dolara. Ekonomski pokazatelji članica EU takođe su raznovrsni ali brojke su niže – u 27 zemalja živi 448 miliona stanovnika, ukupno ostvaruju BDP od 18,35 triliona ali prosek po glavi stanovnika je u prošloj godini bio 40.958 dolara. I tu postoje značajne razlike među zemljama, pa je najbogatiji Luksemburg sa BDP po glavi stanovnika 143.623. Ali, to je malo tržište, u odnosu na Nemačku koja sa 84 miliona stanovnika ostvaruje BDP od 4,45 trliona dolara, ili Francusku u kojoj 67 miliona ljudi proizvodi 3,03 triliona dolara. Dobra tržišta su i Italija, Španija ili Holandija. Poređenja radi, BDP Srbije u prošloj godini, prema podacima Svetske banke, iznosio je 75,19 milijardi dolara ili 11.361 dolar po glavi stanovnika, što je ispod svetskog proseka. U prilog ekonomskoj saradnji sa EU ide činjenica da je reč o dostupnijim tržištima, fizički bližim pa su, poslednjih godina sve značajniji, transportni troškovi u toj razmeni niži. Takođe, potražnja tih zemalja bliža je strukturi srpske privrede, dok su za velika evroazijska tržišta upitni kapaciteti domaće privrede i cena koju mogu da ponude. Sagovornici Demostata slažu se u oceni da dilema EU ili BRIKS nije ekonomska već politička priča. „Smatram kao i dobar deo građana da Srbija treba da uđe u EU, poprilično smo i odmakli na tom putu. Ali, imamo i velika opterećenja, ono što se dešava sa južnom pokrajinom, pa sa Srbima u Bosni, naši odnosi sa susedima, Hrvatskom, Crnom Gorom, Albanijom… Tu je i pitanje odnosa sa Rusijom zbog Ukrajine, pa do podozrenja zbog samita BRIKS-a što je zapretilo da evropski put Srbije bude ugrožen. Mi smo prirodno u Evropi, logično je da budemo člnanice EU, ali meni izgleda da oni sa nama igraju žmurke. Primili su i druge zemlje bez tako oštrih kriterijuma, a nas će tek onog trenutka kada se bude poklopio njihov interes ne zato što smo im potrebni, nego da ne odemo na drugu stranu. A to je najgora moguća pozicija“, kaže za Demostat profesor Ekonomskog fakulteta Ljubiodrag Savić. Pročitajte još Lopandić: Predstavnici Zapada „presrećni“ što Aleksandar Vučić nije prisustvovao samitu BRIKS-a Vesti 31. okt 2024 4 Vesti 31. okt 2024 4 Zečević: EU se pita da li sme da se kocka – da Srbija počne da razmišlja o BRIKS-u kao o alternativi EU Vesti 25. okt 2024 12 Vesti 25. okt 2024 12 Objašnjava da BRIKS još uvek nema strukturu poput EU, ali je i ona bila drugačija u vreme kad je počela da se formira 1959. kao Zajednica za ugalj i čelik i tokom raznih promena organizacione strukture menjala je kriterijume za prijem. Moguće je da i BRIKS krene tim putem, ali za sada nema uslovljavanja jer nema ni jasno definisane ciljeve, jedino što u magli može da se vidi je da države okuplja suprotstavljanje globalnom Zapadu, koji čine evropske zemlje, SAD, Kanada ali i nezapadne poput Japana i Australije. „Kada je Tramp 2018. uveo Kini takse na čelik i aluminijum od 25 odsto, a na iznenađenje, istu rampu je postavio i Evropskoj uniji, blio je to potpuno suprotno tadašnjim kretanjima u svetu. Globalnu ekonomiju karakterisala je deregulacija, slobodna trgovina, funkcionisanje tržišnih zakonitosti u punom obimu, približavanje zemalja. U tom periodu svet je živeo lagodno, bez velikih trzavica sve do pandemije. Ali, tada je vrag odneo šalu. To je bio početak jednog protekcionističkog ponašanja država, gde svako gleda samo svoj interes. Raniji globalizam zamenio je suverenizam, kategorija u kojoj se gleda samo svoja nacija“, ističe profesor Savić i dodaje da je to što se desilo Ukrajini polarizovalo svet kao i rat na Bliskom istoku. Tvrdi da svet ide u potpuno pogrešnom pravcu. Zapad je verovatno još uvek jači, vojno i ekonomski, ali je nateralo grupu zemalja koje su mu ozbiljan pandan, da zbije redove. „Takođe, ima mnogo afričkih zemalja koje ne mogu više da trpe neokolonijalni status, ne samo u ekonomiji. Prvo su razbili Libiju, pa Sudan, Tunis i Alžir je bio na pragu, pa su uništili Irak, kao veliko nalazište nafte, pa u Turskoj su izazvali državni udar koji je Erdogan preživeo zahvaljujući ruskom obaveštajnim podacima… Svet je ušao u jedan neverovatan ćorsokak. Promenio se, sada liči na stanje pred Drugi svetski rat. Zato je potpuno logično da se okupljaju velike, mnogoljudne zemlje sa srednjim prihodom a svaka od njih je u nekom problemu sa Zapadom. Logično je i to što se sada svi okupljaju, osećaju opasnost i žele pod neki kišobran“, naglašava Savić i ukazuje da Rusija jeste vojna sila, ima i dosta sirovina, sankcije će je naterati da razvije i prerađivačku industriju, ali sledeća meta biće Kina, radionica sveta koja je u svakom smislu pandan Zapadu. „Problem BRIKS-a su antagonizmi među zemljama članicama. Bivši SSSR i Kina su ratovali, dugo nisu bili u dobrim odnosnima, kao ni Iran i Indija koja bi zakočila i prijem Turske jer ona podržava Pakistan koga Indija smatra rivalom. Indija i Kina, uprkos nekim čarkama, sigurno neće ratovati jer znaju da bi ih to unazadilo. Dakle, BRIKS je heterogena grupacija ali verujem da će za nekoliko decenija a možda i kraće, biti mnogo čvršća i monolitnija, naročito ako se pritisci Zapada nastave“, kaže Savić. Za Srbiju, kaže, logično je da ide ka EU iako je utisak da nas ona neće, ali je prirodno i da ide ka BRIKS-u jer nam je Kina najveći investitor i za koju godinu saradnja će premašiti udeo u srpskoj ekonomiji koji sada ima EU. Podseća da ta velika azijska ekonomija najveću uzlaznu saradnju ima sa EU i SAD, pa su u jednom trenutku prijatelji u drugom ne. Zaključuje da je Vučić odigrao prilično dobru igru, poslao je delegaciju u Kazanj a ovde primio najviše evropske zvaničnike jer su tako amortizovane zamerke koje bi došle sa obe strane. Ali, profesorka Ekonomskog fakulteta u penziji, Danica Popović, tvrdi da je sporazum o carinskom oslobađanju koji je potpisan sa Kinom, poguban za srpsku privredu. „Potpuno nesmotreno smo ušli u taj sporazum. Kada smo sa EU sklapali sličan, oni su odmah svoje carine skinuli na nulu dok su nama dali rok od deset godina da se polako prilagodimo. A kod ovog ne znamo ni koja vrsta robe iz Kine će biti oslobođena carina. Ja jesam zagovornik slobodne trgovine, ali to se ovako ne radi. Uvek se slabijem daje neka šansa kako bi utakmica bila fer“, ističe profesorka Popović i dodaje da BRIKS kao organizacija ne postoji i verovatno će tako biti u narednih 50 godina, jer su to zemlje koje imaju potpuno drugačiji interes. Ona se slaže da je dilema politička i kaže da nama BRIKS “služi kao alibi da nismo prodali kičmu EU”. „To je ono što radi predsednik države, ispunjava zadatke koji mu stižu iz EU, on predaje Kosovo, zemlju tera da prihvati litijum a to radi da bi opstao na vlasti. Ponaša se kao ucenjen, i BRIKS-om pravi neku ravnotežu na koju bi mi morali da se upecamo“, navodi Popović i podseća da 90 odsto naše privrede partnerske odnose ima sa Evropskom unijom.",Demostat: Veštačka dilema EU ili BRIKS,2024-10-31
"Gradonačelnik Novog Sada Milan Đurić naveo je danas u 12 časova završen uviđaj i da su od tada veštaci na terenu kako bi utvrdili šta je dovelo do nesreće na Železničkoj stanici u Novom Sadu. Kako je naveo, ostaje pri stavu Ministarstva da nadstrešnica nije bila predmet rekonstrukcije, građanima poručuje da moraju da veruju u državu i sistem, a na pitanje da li će neko podneti ostavke, naveo je - da mi prvo uradimo posao. „Za sada mogu da kažem da je nastradalo 14 ljudi. Troje lica je povređeno, nalazi se u Kliničkom centru Vojvodine i oni su životno ugroženi i nadamo se da će preživeti. Uviđaj je izvršen danas oko nekih 12 časova, nakon toga je krenulo da se radi veštačenje od strane stručnog tela, stručnih organa. Tako da videćemo šta kakvo će nam mišljenje dati da svi znamo šta se desilo. Ono što svakako možemo da očekujemo da se nakon toga utvrdi odgovornost onih koji su trebali da urade svoj posao, a nisu ga uradili kako treba, da ne bi došlo do ove tragedije, koja se desila“, naveo je. Na pitanje da li se nadstrešnica dodatno opteretila, gradonačelnik kaže da ne ulazi u rad stručnih tela koja su daleko od nas i da će sačekati njihov nalaz i mišljenje. „Kako bi onda mogli organi koji trebaju da saslušaju ljude koji su odgovorni, koji su učestvovali u radovima rekonstrukcije Železničke stanice u Novom Sadu, kako bi znali tačno šta se desilo. Treba pustiti struku da uradi svoj posao. Ovo je nezapamćena tragedija koja se dogodila u čitavoj Srbiji, a ne samo u Novom Sadu“, naveo je. Prema njegovim rečima i dalje ne znaju šta se dogodilo, kao i da nije ulazio u zgradu Železničke stanice. „Ono što jedino znamo je da se nastrešnica srušila. Što se tiče zgrade kao zgrade, ono što smo mogli juče da vidimo, u normalnom je stanju“, istakao je i dodao da nema informacije kao gradonačlenik u kakvom je stanju statika zgrade. Gradonačelnik je imao poruku za uplašene i ljute građane: „Nema šta, moraju da veruju u državu i u sistem.“ Takođe, ostaje pri stavu Ministarstva da nadstrešnica nije bila predmet rekonstrukcije, kao i da im mora verovati. Na pitanje da li će neko podneti ostavku, Đurić kaže: „Da mi prvo završimo i utvrdimo šta se dogodilo, tek onda možemo da pričamo.“ Najavio je i pomoć stradalima kao i pomoć porodicama povređenih. Sve vesti o nesreći koja se desila na Železničkoj stanici u Novom Sadu čitajte u našem BLOG -u. Pročitajte i: Dr Turkulov: Stanje povređenih i dalje kritično, svi još jednom operisani Vesti 16:55 0 Vesti 16:55 0 (VIDEO) Veliki broj ljudi ispred stanice u Novom Sadu, istaknuta imena 14 stradalih u tragediji Vesti pre 48 min 11 Vesti pre 48 min 11","Đurić: Struka da uradi posao pa ćemo o ostavkama, građani da veruju u državu i sistem",2024-11-02
"/Lea Apro Američki CNN kao “najnoviju vest” objavio je tragediju u Novom Sadu. „Osam osoba poginulo je u petak u Novom Sadu kada se srušio krov na železničkoj stanici, saopštio je ministar unutrašnjih poslova“, piše CNN . Prenose izjavu ministra unutrašnjih poslova Ivice Dačića da su spasioci u kontaktu sa ostalima koji su i dalje zaglavljeni pod ruševinama, piše Danas.rs. „U kontaktu smo sa dve osobe ispod ruševina. Radimo na tome da ih izvučemo“, rekao je on, prenosi CNN. Asošijeted pres piše da su vozila hitne pomoći i druge ekipe hitne pomoći poslate do železničke stanice u centru grada, a da su buldožeri uklanjali ruševine tražeći preživele. „Na snimcima nadzornih kamera se vidi kako ljudi ulaze i izlaze iz zgrade i sede na klupama po vedrom i sunčanom danu pre nego što se betonska konstrukcija iznenada srušila na njih. Zgrada je nedavno renovirana“, piše AP. Vašington post prenosi izveštaj AP-a u kome se, između ostalog, navodi i to da je srpski premijer Miloš Vučević rekao da je ovo „crni petak za nas, za celu Srbiju“. „Vučević je rekao da je krov izgrađen 1964. godine i da je u toku uviđaj kako bi se utvrdilo šta se dogodilo i ko je odgovoran za tragediju“, prenosi Vašington post. ABC News navodi da je najmanje osmoro poginulih u urušavanju krova na srpskoj železničkoj stanici. BBC prenosi informacije sa RTS te navodi da su ljudi sedeli na klupama ispod spoljnog dela nadstrešnice na stanici u Novom Sadu, drugom gradu u Srbiji, u trenutku urušavanja oko podneva po lokalnom vremenu. Opširnije čitajte u našem BLOGU UŽIVO. Povezane vesti: Ispod ruševina u Novom Sadu izvučena još jedna osoba Vesti 01. nov 2024 2 Vesti 01. nov 2024 2 Sutra Dan žalosti zbog nesreće, u Novom Sadu trodnevna žalost Vesti 01. nov 2024 6 Vesti 01. nov 2024 6 Devojka izvučena živa ispod ruševina u Novom Sadu Vesti 01. nov 2024 22 Vesti 01. nov 2024 22",Kako svetski mediji izveštavaju o tragediji u Novom Sadu,2024-11-01
"Medija Centar Novi izveštaj Evropske komisije o Srbiji pokazuje da je u protekloj godini napredak zemlje na putu ka EU bio najskromniji do sada i da u rekordnih devet poglavlja nije bilo nikakvog napretka, istakla je viša istraživačica Beogradskog centra za bezbednosnu politiku (BCBP) Jelena Pejić Nikić. Pejić Nikić je za Dnevni evropski servis agencije Beta danas rekla da Izveštaj detaljno nabraja činjenice, statistike i incidentne događaje koji zavređuju pažnju, ali da se uglavnom uzdržava od direktne i oštre kritike što, kako je dodala, nije neobično za diplomatski jezik Evropske komisije. „Upadljivo je, međutim, da se ova slika visoke rezolucije stanja demokratije i vladavine prava u Srbiji sasvim razlikuje od opštih hvala koje je uputila predsednica Evropske komisije Ursula fon der Lajen predsedniku Srbije tokom (nedavne) posete Beogradu“, rekla je Pejić Nikić. Prema njenim rečima, to, nažalost, nije prvi put da se sasvim kontradiktorne poruke šalju na konferencijama za medije, namenjenim opštoj javnosti, i u zvaničnim dokumentima EU koje uglavnom čita samo zainteresovana stručna publika. PSG: Izveštaj Evropske komisije pokazuje nazadovanje i stagniranje Vesti 30. okt 2024 3 Vesti 30. okt 2024 3 Vučeviću uručen izveštaj EK o Srbiji: Shvatili smo poruke Brisela koje ne čujemo prvi put Vesti 30. okt 2024 63 Vesti 30. okt 2024 63 ZLF: Poslanicima EP ukazati na izjave Ursule fon der Lajen koje su suprotne Izveštaju EK Vesti 30. okt 2024 6 Vesti 30. okt 2024 6 „U želji da popravi imidž EU u evroskeptičnoj Srbiji, Evropska komisija takvim nedoslednim porukama (i postupcima) frustrira i ono malo evroentuzijasta koji u procesu pristupanja vide priliku za suštinsko unapređenje države i društva“, ocenila je Pejić Nikić koja je i programska menadžerka BCBP. Ona je rekla da je, ako se pogledaju ocene za poglavlja koje se mogu kvantifikovati, prosečni stepen pripremljenosti za članstvo porastao više nego prethodnih godina, sa 3,05 na 3,1 (na skali od 1 do 5), i dodala da je to i dalje vrlo mali pomak i da Srbija nikako da se odmakne od sredine puta. Prema njenim rečima, poglavlje 24 je za pola ocene bolje u odnosu na prošlu godinu i na poglavlje 23, ali se i dalje čeka unapređenje borbe protiv organizovanog kriminala i nastavak usklađivanja vizne politike sa EU. „S druge strane, ako se gleda šta je Srbija uradila u proteklih godinu dana, izveštaj pokazuje da je napredak bio najskromniji do sada. Štaviše, nikakvog napretka nema u rekordnih devet poglavlja (i u oblasti slobode izražavanja koja je deo poglavlja 23), što bitno odskače od prethodnih izveštaja“, istakla je Pejić Nikić. Kako je dodala, dobar napredak Srbije zabeležen je u oblasti statistike i zaštite životne sredine. „Ovo potonje je poražavajuće jer, koliko vidim, ta ocena se zasniva na tome što je Srbija usvojila neka akta, a opšta situacija je vrlo loša i sve više izaziva revolt stanovništva, i mimo istaknutog slučaja Rio Tinto“, rekla je Pejić Nikić. Ipak, stepen pripremljenosti je i u toj oblasti ostao nepromenjen – ocena dva od pet koja se ponavlja od 2016. godine, dodala je istraživačica BCBP. Pejić Nikić je podsetila da je Komisija ponovila da Srbija ispunjava tehničke uslove za otvaranje klastera 3 (konkurentnost i inkluzivni rast) dodajući da ta odluka zavisi i od napretka u oblasti vladavine prava u zemlji, koji je neznatan. „A pošto je to politička odluka država članica EU, nad njom vise i visokopolitička pitanja koja se ne odražavaju dobro po zemlju – usklađivanje spoljne i bezbednosne politike, dijalog sa Prištinom i nedvosmisleno strateško opredeljenje prema EU, odnosno njihov nedostatak“, zaključila je Pejić Nikić.",Pejić Nikić: Izveštaj EK pokazao najskromniji napredak Srbije do sada,2024-10-31
" Više javno tužilaštvo u Beogradu podiglo je optužnicu protiv Željka D. (61) zbog sumnje da je u stanu u Rakovici 2. juna ove godine na svirep način lišio života suprugu A.D. Kako je saopšteno iz Tužilaštva, postoji opravdana sumnja da je Željko P. u stanu u Rakovici 2. juna oko 5.15 časova, kako se navodi, na svirep način lišio života suprugu A.D. tako što joj je najpre naneo povrede, najverovatnije bejzbol palicom, pesnicama i šutiranjem po glavi i telu, dok je oštećena trpela bolove visokog intenziteta sve do gubitka svesti. „Nakon toga okrivljeni joj je zadao povrede nožem u predelu vrata, glave i tela. Njeno telo je potom podigao na trosed i ostavio u sedećem položaju, sa nogama na podu, dok je nož ostavio na grudima oštećene sa okrenutim sečivom ka njenoj glavi“, navode iz Tužilaštva. Željko D. se nakon toga presvukao, stavio stvari u mašinu za pranje veša i otišao u PS Rakovica da prijavi izvršenje krivičnog dela, precizira Više javno tužilaštvo. Mladić iz Aleksandrovca priznao ubistvo nevenčane supruge, ranije hapšen zbog napada nožem na trudnu partnerku Vesti 30. okt 2024 21 Vesti 30. okt 2024 21 Poverenica: U Srbiji još nije formirano telo za praćenje femicida, zvanična statistika ne postoji Vesti 22. okt 2024 4 Vesti 22. okt 2024 4 Na terasi stana u pvc kesi u improvizovanom plakaru, bez dozvole nadležnog organa, okrivljeni je, kako se navodi, držao vatreno oružje – repetirajuću pušku sa olučenom cevi marke “Carcano”. Optužnicom, koja je predata Višem sudu u Beogradu na odluku o potvrđivanju, okrivljenom se na teret stavljaju krivična dela Teško ubistvo i Nedozvoljena proizvodnja, držanje, nošenje i promet oružja i eksplozivnih materija. Tužilaštvo je predložilo sudu da okrivljenom produži pritvor jer je za krivično delo koje mu se stavlja na teret propisana kazna zatvora preko 10 godina, a način izvršenja ili težina posledice krivičnog dela su doveli do uznemirenja javnosti koje može ugroziti nesmetano i pravično vođenje krivičnog postupka, kao i da mu odredi pritvor da ne bi ponovio krivično delo u kratkom vremenskom periodu. POVEZANI VIDEO:","Tukao suprugu, pa je usmrtio nožem: Tužilaštvo podiglo optužnicu za svirepo ubistvo u Rakovici",2024-10-31
"Poljoprivrednici okupljeni oko Udruženja ""Stig"", koji su nezadovoljni zbog nepoštovanja potpisanog sporazuma sa Ministarstvom poljoprivrede, sa oko 150 traktora blokiralo je danas jedan od prilaza Požarevcu. Istovremeno u Bavaništu je u toku protest poljoprivrednika iz Južnog Banata. Poljoprivrednici su se jutros u devet sati okupili u selu Bratinac odakle su sa oko 150 traktora krenuli ka Požarevcu gde su blokirali magistralni put. Protest su, kako navode, održali jer su „izigrani“. Prema rečima predsednika Udružena „Stig“ Nedeljka Savića razlog blokade je nepoštovanje potpisanog sporazuma. Umesto njega prošle nedelje nekoliko udruženja poljoprivrednika je na sastanku sa ministrom Aleksandrom Martinovićem dogovorilo novi sporazum, a poljoprivrednici koji su danas na protestima nisu bili prisutni. „Potpisan je novi sporazum sa drugim udruženjima gde je država obelodanila da nije sposobna da prvi sporazum sprovede u delo. Sve što radimo je borba protiv toga i skretanje pažnje na nesposobnost države“, rekao je Savić za . Zahtevi poljoprivrednika se nisu menjali dve godine. Oni traže ukidanje akcize na dizel, 17.000 dinara po hektaru za sertifikovano seme, što i jeste povod za protest, jer je sada ta subvencija smanjena za 7.000 dinara. Zatim traže moratorijum na poljoprivredne kredite, odnosno produženje roka za otplatu kredita i uređenje robne berze. U Bavaništu okupljanje u znak upozorenja U isto vreme u Bavaništu su se okupili članovi Udruženja „Složni Pidikanci“ iz bavaništa i poljoprivrednici iz Banatskog Brestovca u, kako su rekli, znak upozorenja. Poljoprivrednik Jovan Jovanov iz Udruženja „Složni Pidikanci“ za  kaže da su se u Bavaništu paori okupili u znak upozorenja. „Mi smo se okupili malo mirnijim putem. Došli smo automobilima, na to naše mesto okupljanja, ali su ljudi, ljudi su se pojavili, ljudi žele samo da skrenu pažnju na one stvari koje nisu ispoštovane u sporazumu ili su ispoštovane na neki način delimično. Tako da smo se tu okupili, kao što smo i obećali, kao što smo i prijavili proteste za 1. novembar“, kaže Jovanov. On ističe da poljoprivrednici nemaju nove zahteve. „Ovo je samo skretanje pažnje na glavne probleme, a to je da se objasni poljoprivrednicima da li je 17.000 sa pravdanjem ili 10.000 ka svima. Znači, ovo je skretanje pažnje da nastavljamo borbu za fiktivna gazdinstva, da nastavljamo borbu za upis parcela i da nastavljamo borbu za uključivanje poljoprivrednika u desetogodišnji plan vezan za poljoprivredu, kao i berza koju moramo da odradimo i da se završi jednom, da bi poljoprivrednici bili konkurentni sa cenom proizvoda“, objašnjava on.",Protesti poljoprivrednika kod Požarevca i Bavaništa: „Izigrani smo“,2024-11-01
" Nakon urušavanja nadstrešnice iznad ulaza u železničku stanicu u Novom Sadu u kojem je poginulo 14 ljudi, a troje povređeno, u akciji spasavanja učestvovalo je 86 vatrogasaca iz cele Srbije. Davor Vidović, pomoćnik načelnika Uprave za Vatrogasno-spasilačke jedinice Sektora za vanredne situacije, ističe da su brzo stigli na teren, za četiri minuta, veoma dobro odreagovali na početku, primetili jednu živu osobu, a potom i drugu. Vidović je ispričao za RTS , da je u trenutku kada su se delovi konstrukcije obrušili i na vatrogasce, žar za spasavanjem života prevagnuo. Odmah po dobijenju dojave juče u 11.54 časova, bilo je indicija da se radi o masovnoj nesreći, tako da je automatski alarmirana cela Vatrogasno-spasilačka jedinica u Novom Sadu, kaže Davor Vidović i naglašava da su izašli na teren veoma brzo, u roku od četiri minuta. Dodaje da su povučeni i ljudi koji su u pripravnosti, van radnog vremena i da su svi došli da pomognu. „Po stizanju na lice mesta videlo se da je veliki broj osoba zatrpan praktično ispod velike betonske ploče koja se urušila. Odmah je poslata informacija rukovodstvu sektora za vanadne situacije koja je automatski digla spasilačke timove iz velikog broja jedinice iz Srbije“, navodi načelnik jedinice. Ukupno je bilo angažovano 86 spasilača sektora za vanadne situacije sa 21 vozilom, između ostalog i članovi specijalnih timova za spasavanje iz ruševina, iz Novog Sada, Beograda, Valjeva i Kragujevca, a dodatnu pomoć su pružile i jedinice iz Zrenjanina i Sremske Mitrovice. Dobro reagovanje na samom početku Vidović ističe da se veoma dobro odreagovalo odmah na početku. Čim se videlo da je konstrukcija velike težine, došli su radnici iz državnih i privatnih firmis mašinama da pomognu u uklanjenju delova materijala koji su pali. Takođe, bile su angažovane su ekipe Hitne pomoći i drugih spasilačkih službi. Posebno ukazuje da je problem bio što je konstrukcija veoma velika i teška i svako njeno pomeranje je stvaralo dodatne potrese o čemu su morali da veoma vode računa. „Odmah po stizanju na lice mesta primetili smo jednu živu osobu u svesnom stanju koja je bila praktično na samoj lokaciji. Nastavkom pretrage terene i uklanjenjem smo pronašli još jednu živu osobu i onda smo imali velike probleme da uklonimo teret koji je bio veoma težak“, navodi spasilac. Čim su uspeli da pristupe tim osobama, lekari Hitne pomoći su ih priključili na infuziju. Veoma važan razgovor s osobama koje čekaju pomoć „Jednostavno morate da vodite računa da razgovarate s tim osobama, da ih praktično tešite svoje vreme, da jednostavno ne bi upali u stanje šoka, što smo uspeli da postignemo, ali veliki bio problem zašto nam je trebalo dosta vremena da uklonimo te teške konstrukcije. Da bismo izvukli jednu od osoba, praktično u obe situacije dva, tri velika krana su u jednom trenutku morali da podižu taj teret“, objašnjava Vidović. Naglašava da je posebno bilo teško i opasno zato što su obe osobe bile u jednom trenutku ispod konstrukce i da onda, kako je podižu i pokušavaju da spasu, samim tim ugrožavaju i život druge osobe. „Najbitnije je da smo uspeli da spasimo te osobe i da niko od naših vatrogasaca, spasilaca nije bio povređen tokom intervencije i svih ostalih ljudi koji su nam pomagali“, istakao je Vidović. Kako navodi, u jednom trenutku kad su drugu osobu spasavali vatrogasci su bili ispod delova konstrukcije. „Naši timovi su bili praktično ispod tih delova i mi vodimo računa svega o svojoj ličnoj bezbednosti, ali nekada, znate i sami taj žar za spasavanjem života, jednostavno nekad prevagne. Tako da smo malo više možda rizikovali nego što je trebalo, ali sve ima svoju cenu i jednostavno uspeli smo obe osobe da spasemo“, kaže načelnik Uprave za Vatrogasno-spasilačke jedinice. Psihološki veoma teška akcija Ukazuje da je akcija bila i psihološki veoma teška, da je otkad je došao kući pokušao da se odmori, ali da u tome nije uspeo. „Jednostavno, teška, po sve naše, naše momke, dosta emotivna, je bila cela ova intervencija, tako da je veoma, veoma naporno fizički, ali mnogo, mnogo teška psihički“, naglašava Vidović. Naši spasilački timovi su bili i kad je bio zemljotres u Turskoj, u Albani, kada su požari, poplave u različitim delovima sveta. Napominje da oni prolaze obuke i treniraju na nivou Evropske unije, što znači da su deo mehanizma civilne zaštite Evropske unije. „Tako smo i praktično odlazili kao deo međunarodnih snaga za spasavanje, bili smo u Turskoj, bili smo u Albani, evo sad smo i u Jablanici bili i veoma smo uvežbani što se toga tiče. Sve što naučimo, što saznamo, jednostavno sve gledamo da primenimo. Isto tako oprema koju nabavljamo je usklađena sa direktivama Evropske unije, tako da je oprema koju imamo veoma dobra“, zaključuje Vidović. Sve vesti o nesreći koja se desila na Železničkoj stanici u Novom Sadu čitajte u našem BLOG -u. Povezane vesti: Arhitektica: Vrlo brzo odnesen materijal koji bi ukazao kakvo je to opterećenje postavljeno Vesti 14:14 57 Vesti 14:14 57 „Kada sam čula prasak, mislila sam da je bombardovanje“: Šta kažu Novosađani za  o nesreći Vesti 13:49 14 Vesti 13:49 14 Zavod za zaštitu spomenika kulture: Laž je da nismo dozvolili sanaciju nadstrešnice Vesti 12:54 16 Vesti 12:54 16","Vatrogasac Vidović: Bilo je veoma teško i opasno, ali je želja za spasavanjem života bila veća",2024-11-02
" Portal 021.rs se od četvrtka popodne suočava sa snažnim DDoS napadom, zbog čega je sajt u pojedinim trenucima bio nedostupan publici. Sajt je na udaru hakera od početka septembra. Sajt 021. rs navodi da od juče nije bio dostupan za čitaoce van prostora bivše Jugoslavije, zbog čega su dobijali veliki broj upita širom sveta zašto ne mogu da ih čitaju u danu kada se dogodila velika tragedija u Novom Sadu. Tehnička podrška 021.rs je, zasad, uspela da uspostavi normalno funkcionisanje sajta, te publika iz svih delova sveta ponovo može normalno da čita sajt. Sajt 021. rs podseća da je u četvrtak objavio da je pod jakim napadom sa različitih „sumnjivih“ IP adrese koje su dolazile iz TOR mreže ili IP adresa iz data centara širom sveta. Tehnička podrška sajta nastavlja da prati situaciju.","Konstantni napadi na 021.rs iz inostranstva, sajt ponovo dostupan za ceo svet",2024-11-01
"TANJUG/ NENAD MIHAJLOVIĆ Danas je u Novom Sadu počela trodnevna žalost zbog nesreće u kojoj je četrnaest osoba poginulo, a troje teško povređeno kada se oko podneva na njih obrušila betonska nadstrešnica Železničke stanice u Novom Sadu. U Novom Sadu su Dani žalosti 2., 3. i 4. novembar, a za danas je Vlada Repubilke Srbije proglasila Dan žalosti i na nivou republike. Raščišćavanje ostataka nadstrešnice koja se obrušila trajalo je više od 10 časova i završeno je kasno sinoć, a u akciji su učestvovali timovi spasilaca iz Novog Sada, Beograda, Kragujevca, Sremske Mitrovice… Na terenu je bio prisutan veliki broj vozila Hitne pomoći, dežuralo je 10 lekarskih ekipa, kao i teška mehanizacija koja je uklanjala ruševine. Povređeni su smešteni u Kliničkom centru Vojvodine. Osamnaestogodišnjem mladiću je amputirana noga, a iz ruševina su izvučene dve ženske osobe, starosti 21 i 23 godine. Pročitajte još U Srbiji danas Dan žalosti, u Novom Sadu trodnevna Vesti 08:16 27 Vesti 08:16 27 Pravila ponašanja tokom dana žalosti: Šta kaže zakon i kolike su kazne za kršenje Vesti 17:54 3 Vesti 17:54 3 Kako je saopšteno iz Višeg javnog tužilaštva, do sada je identifikovano sedam osoba, a postupak identifikacije preostalih žrtava se nastavlja. Organizovano je davanje krv u Zavodu za transfuziju krvi Vojvodine, na šta se odazvao veliki broj Novosađana. Krv će se prikupljati danas i u Beogradu. Obrušavanje nadstrešnice se dogodilo nakon što je Železnička stanica nedavno rekonstruisana, a nadležni su je svečano otvarali, više puta. I konzorcijum kineskih firmi koji je radio taj posao, Infrastrukture železnica Srbije, kao i nadležni od premijera Miloša Vučevića, preko ministra građеvinarstva, saobraćaja i infrastrukturе Gorana Vesića do predsednika Srbije Aleksandra Vučića tvrdili su juče da sama betonska nadstrešnica nije bila predmet radova. Celokupna opozicija grada Novog Sada izrazila je sinoć saučešće porodicama i prijateljima žrtava i pozvala građane da se danas u 17 časova okupe ispred Železničke stanice kako bi “podelili tugu i ujedinili se u bolu i solidarnosti”. Sinoć su se građani oko 20 časova okupili na Trgu slobode ispred Gradske kuće kako bi kod spomenika Svetozaru Miletiću zapalili sveće i odali počast preminulima. Sveće su prethodno građani palili i na raskrsnici kod Železničke stanice.","U Novom Sadu počinje trodnevna žalost, okupljanje u 17 časova",2024-11-02
"TANJUG/ NENAD MIHAJLOVIĆ U Srbiji će sutra biti Dan žalosti povodom smrti i stradanja građana zbog urušavanja konstrukcije Železničke stanice u Novom Sadu. Gradonačelnik Novog Sada Milan Đurić proglasio je trodnevnu žalost na teritoriji tog grada, počevši od sutra, 2. novembra. Vlada Srbije proglasila je 2. novembar za Dan žalosti na osnovu Zakona o obeležavanju dana žalosti u Republici Srbiji. Ovim zakonom je predviđeno da se dan žalosti proglašava, između ostalog, zbog naročito teške nesreće koja za posledicu ima smrt, ranjavanje ili teško oštećenje zdravlja većeg broja ljudi. Osam ljudi nastradalo je danas u nesreći izazvanoj urušavanjem nadstrešnice na staroj zgradi Železničke stanice u Novom Sadu. Opširnije čitajte u našem BLOGU UŽIVO.","Sutra Dan žalosti zbog nesreće, u Novom Sadu trodnevna žalost",2024-11-01
"Ana Ferik-Ivanovič, predsednica Društva arhitekata Novog Sada, kaže da je jedan od problema sa Železničkom stanicom to što struka dugo nije imala uvid u to šta se radi. „Dosta dugo je postojala ta gradilišna ograda koja je zabranjivala pristup samoj zgradi. Mi smo iz nekih vizualizacija i fotografija videli da je u unutrašnjosti same hale dograđena galerija. Mada ne možemo tvrditi sigurno da li je uopšte ta galerija sa stepeništem bila pričvršćena na samu konstrukciju železničke stanice ili je bila pravljena kao samostalni element. Najviše je tu problem što su ti elementi gde je stavljeno staklo sa aluminijumskim profilima i eventualno mermerom po obodu te nadstrešnice, bili dodatna opterećenja“, navela je Ana Ferik-Ivanovič , predsednica Društva arhitekata Novog Sada . Svako ko je učestvovao u ovom postupku, počevši od jako dobre analize prethodnog stanja, svaki problem koji se otkrije mora da se zapiše i svakodnevno prati, istakla je. Apel na struku da ne podležu pritiscima Zbog toga, ističe, ne sme se dozvoliti nikakav pritisak na stručnjake i ništa se ne sme „stavljati pod tepih“. Povezane vesti UŽIVO BLOG: Građani se okupljaju na mestu tragedije, troje povređenih i dalje u kritičnom stanju Vesti pre nekoliko minuta 147 Vesti pre nekoliko minuta 147 Gde se „sakrila“ građevinska dozvola za rekonstrukciju stanice u Novom Sadu na CEOP-u Vesti 13:16 36 Vesti 13:16 36 „Nažalost, u Novom Sadu smo već neko vreme svedoci da se stvari rade jako brzo i pod nekim velom tajnosti. Mi, kada otkrivamo da se nešto planira, tu je već sve gotovo, tu izlaze mašine. Mislim da učešće većeg broja stručnjaka, nezavisnih kolega koje će doći i reći svoj stav i svoje mišljenje, nikada ne može da škodi. Mi nismo položili Hipokratovu zakletvu kao što su to uradili lekari, ali kada smo završili naš fakultet i kada počeli da se bavimo ovim poslom, mi smo se obavezali prema građanima i prema svojim gradovima da ćemo raditi savesno i da ćemo raditi odgovorno i da nećemo morati uopšte da se pravdamo za ovakve situacije“, istakla je ona. Ferik-Ivanovič je apelovala na kolege da više nikada ne dozvole da ih neko natera da potpišu nešto iza čega ne stoje i što nisu sami proverili. Novi Sad je, podseća, juče dobio još jedno mesto sećanja na nedužne žrtve koje su stradale. Vrlo brzo odnesen materijal koji bi ukazao kakvo je to novo opterećenje postavljeno Komentarisala je veštačenje koje je u toku. „Juče je jako brzo odnešen sav materijal koji je bio sastavni deo te nastrašnice. Upravo analizom tih materijala može da se utvrdi koje su oni novo opterećenje predstavljali i zbog čega su oni uopšte tu bili stavljeni. Jer kao što znamo, ta nastrašnica pre toga je imala vazdušaste prostore, znači ona nije imala nikakvo zastakljenje i ona je tako stajala jako dugo. Zbog čega se sada sa tim staklom donela odluka za to staklo, to će se tek utvrditi. Ali veštačenje je jako važan deo sada posla koji treba da se obavi“, istakla je ona. Utvrditi odgovornost je jedan deo, a drugi deo je sada proveriti stanje same konstrukcije železničke stanice, kazala je. Sa obzirom da po nekom pojednostavljenom principu, kako je rekla, ta nadstrešnica je bila neka vrsta tega koja je vukla celu konstrukciju krova kako bi unutrašnja unutrašnja bila oslobođena od stubova i da bude tako velelepna, a pri tome da bude oslobođena konstruktivnih elemenata. Mora se proveriti stabilnost cele zgrade „Sada mora da se proveri stabilnost cele Železničke stanice. Najvažnije je sada utvrditi šta su bili elementi koji su uzrokovali ovu nesreću, koji su još dodatni elementi oštećeni prilikom ovog pada cele prednje fasade, u kakvom stanju je krov, u kakvom stanju je konstrukcija, uopšte materijali koji tu stoje već 60 godina“, opisala je ona. Dodala je da Železničku stanicu verovatno ne bi trebalo koristiti duži neki period. Povezane vesti Dr Turkulov: Netačno da su dve devojčice preminule u UKCV, troje mladih i dalje u teškom stanju Vesti 12:15 15 Vesti 12:15 15 Građani obilaze mesto nesreće: „Došao sam da vidim šta su dva puta svečano otvarali“ Vesti 10:49 9 Vesti 10:49 9 Ana Ferik Ivanovič ističe da je stanica morala da bude zatvorena, ako već nije bila gotova. „Nije trebalo pružati šansu ljudima da se osećaju bezbedno, da sednu ispod nadstrešnice ukoliko se pre toga nisu utvrdile sve činjenice vezane za intervencije koje su urađene na njoj – da li su se tu pojavila neka nova opterećenja, da li su ta nova opterećenja u vezi sa postojećom konstrukcijom objekta železničke stanice, pošto smo videli na snimcima da su te sajle, koje su bile jedini skoro osnovni elementi koji su nosili tu nadstrešnicu, bukvalno iščupane iz svoje osnovne konstrukcije“, rekla je ona. Ferik kaže kako je nadstrešnica bila idealno isprojektovana u svoje vreme. Juče je javnost mogla čuti i da su građani sami primetili pukotine na konstrukciji, odnosno na nadstrešnici prethodnih dana i nedelja, međutim da je to ostalo bez odgovora. „Nismo znali da će biti ubačeni novi elementi“ „Svedoci smo poslednjih nekoliko godina da, nažalost, kada upućujemo na neki problem, mi smo uglavnom karakterisani kao kritičari. Ljudi jesu reagovali, da je struka bila više uključena, mislim, na nezavisnu struku, na ljude koji apsolutno nemaju nikakav interes, osim da svoj posao rade odgovorno… Mi nismo zaista ni znali ko izvodi sve te radove, nismo ni znali da će tu biti ubačeni neki novi elementi u vidu staklene nadstrešnice, koje su verovatno najteži novi elementi koji su se pojavili na toj nadstrešnici. I celo to nepoznavanje materije koja se odvija na terenu dovodi do toga da onda samo mali broj ljudi donosi odluke i na taj mali broj ljudi će i sad pasti odgovornost, a mnogo bi bilo pametnije da ne treba niko da odgovara za ovakve situacije, nego pre svega toga da sprečimo problem i da budemo odgovorni pre bilo kakvog ovakvog događaja“, kazala je ona. Povezane vesti „Neka odgovorni kažu javno ko je dozvolio da se nadstrešnica dodatno optereti“: Bivši nadzornik na rekonstrukciji Železničke stanice za  Vesti 10:28 108 Vesti 10:28 108 UKCV: Nema novih žrtava, troje povređenih i dalje u teškom stanju Vesti 09:09 3 Vesti 09:09 3",Arhitektica: Vrlo brzo odnesen materijal koji bi ukazao kakvo je to opterećenje postavljeno,2024-11-02
"TANJUG/ STRAHINJA AĆIMOVIĆ U Srbiji će danas tokom dana biti malo do umereno oblačno vreme, u planinskim predelima pretežno sunčano, saopštio je Republički hidrometeorološki zavod. Ujutru magla i niska oblačnost koja će se u nižim predelima ponegde zadržati i pre podne. Posle podne u Vojvodini jače naoblačenje sa slabom kišom. Vetar slab i umeren, severozapadni, na istoku Srbije i od sredine dana i u Vojvodini i jak. Pročitajte još AMSS: Vozačima se savetuje oprez, na granicama bez gužve za automobile Vesti pre 20 min 0 Vesti pre 20 min 0 Najniža temperatura od jedan stepen do osam, najviša dnevna od 16 do 21 stepen. U Beogradu pre podne magla ili niska oblačnost, tokom dana malo do umereno oblačno. Krajem dana i tokom noći jače naoblačenje ali će se zadržati suvo vreme. Vetar slab i umeren severozapadni. Najniža temperatura od pet stepeni do osam, najviša dnevna oko 17 stepeni.","Malo do umereno oblačno vreme, temperatura do 21 stepen",2024-11-02
"/ Sanja Kosović Nekoliko udruženja poljoprivrednih proizvođača u Srbiji najavilo je za petak protest, mirnim okupljanjem ili izlaskom na ulice mehanizacijom, zbog odluke Ministarstva poljoprivrede da smanji subvencije za sertifikovano seme za ovu godinu sa 17.000 dinara po hektaru na 10.000 dinara. Protest su najavili Udruženje poljoprivrednika Stig i udruženja Brestovački ratari, Složni Pidikanci Bavanište i Severni Banat. Oni su u julu potpisali sporazum sa Ministarstvom poljoprivrede o isplati 17.000 dinara po hektaru za sertifikovano seme, koliko je i bilo obećano razgovorom poljoprivrednika, nakon protesta 2023. godine, u maju i oktobru, sa tadašnjom premijerkom Anom Brnabić. U tom sporazumu bilo je predviđen i unos parcela u e-agrar koje se obrađuju, a kojima nije rešeno vlasništvo, kako bi poljoprivrednici mogli da dobiju subvenciju, zatim uređenje berze i učešće poljoprivrednika u izradi strategije razvoja poljoprivrede za naredh deset godina. Pročitajte još Vlada izmenila Zakon o podsticajima u poljoprivredi: Regres za seme do 17.000 dinara po hektaru Ekonomija 28. okt 2024 10 Ekonomija 28. okt 2024 10 Ministarstvo poljoprivrede je, međutim protekle nedelje sa drugom grupom udruženja potpisalo novi sporazum kojim se smanjuje obećana subvencija za sertifikovano seme od 17.000 dinara po hektaru na 10.000 dinara za ovu godinu, a dobiće je svi koji su dobili direktnu subvenciju od 18.000 dinara, bez obzira da li imaju račun o kupovini semena. Za narednu godinu tim sporazumom je predviđeno da subvencija za seme bude isplaćena do 17.000 dinara po hektaru, ali samo uz dokaz da je kupljeno. Ako seme bude koštalo manje od 17.000 dinara subvencija će biti toliko koliko je plaćeno, a ako je skuplje moraće da doplati poljoprivrednik. Taj sporazum su potpisala Udruženja poljoprivrednika Subotice, Savez udruženja poljoprivrednika Banata, Udruženje poljoprivrednika Aradac, Inicijativa za opstanak poljoprivrednika Srbije, Udruženje građana „Dolovački paori“ i Udruženje Banatska crnica. Predsednik udruženja „Stig“ Nedeljko Savić koje je u julu potpisalo sporazum rekao je danas za Betu da predstavnici tih druženja nisu ni pozvani na razgovor u Ministarstvu poljorivrede, povodom nove ponude i da ne razume odluku Ministarstva da potpiše novi, izmenjeni sporazum sa drugom grupom udruženja. „Neprihvatljivo je da Ministarstvo potpiše novi sporazum nakon što je prvi potpisalo sa nama“, rekao je Savić. Ministarstvo poljoprivrede je nakon što je potpisalo sporazum protekle nedelje, što je neuobičajeno, odmah u ponedeljak izvtrdilo Nacrt izmena i dopuna Zakona o podsticajima u poljoprivredi i ruralnom razvoju sa smanjenim subvencijama za seme u odnosu na dogovorene. Nakon najave da će grupa udruženja izaći na ulice u protest predstavnici Ministarstva poljoprivrede i predsednika Srbije Aleksandra Vučića pokušali su pre dva dana da ubede ta udruženja da odustanu od protesta, ali dogovor nije postignut. Predsednik Udruženja „Stig“ Nedeljko Savić rekao je danas da sa predstavnicima vlasti nisu uspeli da približe stavove o tome da je reč o sličnim sporazumima, potpisanim sa dve različite grupe udruženja. „Država može da radi šta god hoće, mi je ne ucenjujemo, izgubili smo poverenje u nju, protest je častan čin“, rekao je Savić.",Nekoliko udruženja poljoprivrednika najavilo skup u petak zbog odluke države da smanji subvenciju za seme,2024-10-31
"Književnica Mirjana Bobić Mojsilović kaže da je jedina mera uspeha da se dobro osećaš čime god da se baviš. Ipak, kaže da novinarstvo kao profesija više ne služi informisanju, već za uterivanje straha i širenje dezinformacija. „Kao građanin ove zemlje, kao građanin sveta ne mogu da ćutim na ovaj užas koji se spustio na zapadnu polovinu čovečanstva. Pod tim podrazumevam nezapamćeno gušenje slobode govora , cenzuru, udarac na vrednosti na kojima smo porasli. Ja bih to nazvala ‘satanizam’. To je nametanje ludila, izopačenja, pokušaj da se napravi norma od izopačenosti… Sve prethodne teorije zavere su se pokazale kao stopostotna istina. Nema više teorija zavere, već razumevanja zavere, koja je nametnuta čovečanstvu“, kaže Bobić Mojsilović u razgovoru sa Branislavom Šovljanskim u emisiji 360 stepeni. S obzirom na to da se nekada bavila novinarstvom , govorila je o tome kako je provela svoje dane u ovoj profesiji. „Imala sam ideju da ću da se bavim novinarstvom, ali kada ste mladi, želite da budete neko, da se vaša reč čuje… Uvek sam smatrala da su to najbolje studije, jer su multidisciplinarne, pružalo se široko obrazovanje. Bilo mi je teško jer me tada nisu zanimale teme koje su tipične za omladinsku štampu. Sa druge strane, imala sam sreće da u to vreme počne da cveta omladinska štampa u SFRJ, Ja sam se u tim strukturama izborila. Bilo je mnogo suza, da jedna mlada devojka dobija pravo za svoj glas i da žene u novinarstvu budu shvaćene kao neko ko ima pravo na glas, a ne samo po tome koliko su poslušne i koliko su lepe“, priseća se književnica. Na pitanje  šta misli o novinarstvu danas, ona kaže da je u celom svetu profesija katastrofalna. „U celom svetu je katastrofalna profesija, sa velikom tugom to moram da kažem. Oni ne služe da nas informišu, već dezinformišu i uspavaju i da skrenu pažnju na neku drugu temu. Sistem je promenjen. Nekada ste znali da je neko u partiji glavni, ali je u redakciji postojao neko ko je imao petlje da izađe iz šablona. Sada imate sisteme za koje ne znate ko je vlasnik, ali sve idu u pravcu da se obesmisli ideja glasanja, da korupcija bude ime igre – kako u politici tako i medijima“, smatra Bobić Mojsilović. „Živimo u kulturi ega, u narcizmu“ Internet je doneo mogućnost da se čovek obrazuje, ali je doneo i informacionu kakofoniju, kazala je naša sagovornica. Bobić Mojsilović: Ovi protesti kao duhovna trpeza, divna energija zajedništva Vesti 06. jun 2023 90 Vesti 06. jun 2023 90 „Internet je doneo mogućnost užasne kontrole uma i neprestanog bombardovanja javnosti informacijama, poluinformacijama, dezinformacijama… Informativna mreža služi za psihološke eksperimente, kao što je uterivanje straha. Dobra vest je što su obični ljudi stvorili novi fenomen – građanin novinar. Neko vidi da nešto mnogo smrdi i počeli su sami da istražuju. Oni su najzaslužniji za buđenje čovečanstva“, objašnjava ona. Period nakon što je napustila novinarstvo bio je težak – samostalno je štampala i prodavala svoje knjige, a tek je pre sedam godina shvatila da od toga ne može da živi. Iznela je i neka svoja zapažanja. „Ono što primećujem je da živimo u kulturi ega, u narcizmu, koji se zadovoljava pogledom u ogledalo. Kad to imate i kad ne postoji drugi, nema ni odgovornosti… Sistem radi na tome da nam poruči da nije važna ljubav, da je važno telo, da je porodica jedna besmislena kategorija i da je voleti sebe dovelo do toga da imate situaciju da ne znam koji procenat dece danas u svetu živi sa jednim roditeljem… Nadam se da će nam doći u glavu šta smo učinili od sopstvenog života zbog prokletog novca“, ističe naša sagovornica. Govorila je o svojoj knjizi „Anđeo čuvar“, rekavši da svaka devojka treba da je pročita. „To je priča o narcizmu, a to je najveća epidemija zapadne civilizacije… Poenta je da svako može da bude žrtva nečijeg poremećenog narcizma… Strah je ružno osećanje, strah parališe, smanjuje moć rasuđivanja. Strah služi da vam parališe psihu da mogu da rade sa Vama šta hoće. To je roman koji treba da pročita svaka devojka u Srbiji, mada nacističko zlostavljavljanje nije samo stvar muškaraca. Moji likovi su ljudi ddanašnjice koji pate od problema i tema koje imamo danas“, rekla je. Za kraj je navela da ima krize prilikom pisanja, „jer je kriza deo stvaralačkog procesa“ i da je jedina mera uspeha da budeš srećan čime god da se baviš.",Bobić Mojsilović: Živimo u nezapamćenoj cenzuri slobode govora,2024-10-31
"“Crna Gora je ispunila prelazna merila u poglavljima 23 i 24 jer je počela da hapsi (u cilju borbe protiv korupcije.) To ćemo morati i mi da radimo”, izjavio je Vladimir Međak iz Evropskog pokreta u Srbiji. Dodao je da Srbija ""ovakva kakva je sada, danas ne bi dobila ni status kandidata za ulazak u EU"". U poslednjem izveštaju Evropske komisije navodi se da je Srbija ostvarila veoma ograničen napredak na putu prema EU. “Moj ključni utisak u vezi sa tim je jedna potpuna nepovezanost izjave Ursule fon der Lajen o tom napretku, pogotovo u oblasti vladavine prava, sa onim što ovde piše. To je pokazatelj stare rimske izreke “verba volant, scripta manent” – dakle, možete da pričate šta hoćete, ali to treba staviti i na papir. Njena izjava i ovaj izveštaj se “ne gađaju”, mada je i u ovom izveštaju na više mesta data ocena koja realno nije zaslužena. Tako da čak i ove ocene koje su date za napredak u poslednjih godinu dana na nekim mestima apsolutno nisu realne”, rekao je Vladimir Međak za . Mijačić: Ako Srbija uskoro ne pokrene reforme, moći ćemo da sanjamo o evropskim integracijama Vesti 31. okt 2024 38 Vesti 31. okt 2024 38 On je skrenuo pažnju na važnost promene sastava Evropske komisije. “Videćemo kako se ponašati nova visoka predstavnica Kaja Kalas i novi komesar EU. Prvi put se nama neće baviti Evropska narodna partija, čiji je SNS pridruženi član i čiji je član Ursula fon der Lajen”, rekao je Međak. Poslednji voz za proširenje EU Dodao je da Aleksandru Vučiću, kako je rekao, “od početka ide na ruku globalni, lokalni, regionalni i kontinentalni haos”. “Greška građana Srbije je što je izabrala najgore rukovodstvo u svojoj istoriji, da vodi državu u trenutku kada su najveći izazovi u Evropi od kraja Drugog svetskog rata. To je odgovornost pre svega građana Srbije”, naglasio je Međak. On je dodao da je, kako je naveo “ovaj voz za proširenje EU – poslednji”. “Ova situacija danas me podseća na 1990. godinu, kada je Slovenija vikala “Evropa zdaj” i kada joj se ostatak Jugoslavije smejao. Mi smo tu prednjačili. Slovenija je pre par godina proglašena za najčistiju državu na svetu, to je zemlja u EU, zemlja NATO, zemlja koja je poštovana u svetu i kojoj su svugde otvorena vrata”, rekao je Međak. Srbija gleda u leđa Hrvatskoj, Sloveniji i Rumuniji Srbija danas, dodao je Međak, “gleda u leđa i Hrvatskoj i Sloveniji i Rumuniji”. “Kako stvari stoje, gledaćemo u leđa i Crnoj Gori… Crna Gora sada ima mapu puta za zatvaranje pregovora 2026. godine. Srbija nema ništa do toga”, kazao je Međak. Podsetio je da je Srbiji, kako je rekao “otvoreno rečeno”, da ima još mnogo toga da uradi da bi ispunila “prelazna merila”. “Bez tih prelaznih merila nema zatvaranja nijednog poglavlja. To je uslov. Dakle, poglavlja 23 i 24, to je vladavina prava, to je pravosuđe, borba protiv korupcije, ljudska prava, borba protiv organizovanog kriminala. To je sve ono gde smo mi najslabiji”, naglasio je Međak. On je rekao da je Srbija, kada je u pitanju napredak ka EU, blokirana 2021. godine zbog vladavine prava, a ne zbog pitanja Kosova. “Evropska komisija treći put predlaže da otvorimo tri poglavlja iz klastera tri. To su informaciona društva i mediji, oporezivanje i socijalna politika. Da bismo bilo šta otvorili, EK mora da ima osnov da bi dala preporuku, a osnov je napredak u vladavini prava”, rekao je Međak. Dodao je da je problem u tome što tog napretka u Srbiji nema. “Da zaista postoji napredak u vladavini prava, Ursula fon der Lajen bi, kao i u slučaju Crne Gore, preporučila da smo mi ispunili ta prelazna merila u poglavljeima 23 I 24. Mi bismo sada pričali o ispunjavanju toga, a onda o zatvaranju pregovora, O tome niko ne govori – što znači da je jedno rečeno, a drugo urađeno. Dakle, reči Ursule fon der Lajen i preporuke nisu u saglasju i ona mora da to kaže da bi mogla da bilo šta pozitivno preporuči – a te pozitive nema”, naglasio je Međak. Odgovarajući na pitanje zašto EU “gleda kroz prste” Srbiji, on je podsetio da je poslednji izveštaj o napretku Srbije, izveštaj sadašnje Evropske komisije i njene aktuelne predsednice. “Oni nastavljaju istu politiku koju su vodili poslednjih pet gdina, a koja je po meni bila duboko pogrešna. Mi smo bez osnova 2019. godine otvorili poglavlje 19, a 2021. godine je bez osnova otvoren klaster četiri”, rekao je Međak. Niko više Srbiju ne smatra slobodnom demokratskom zemljom Dodao je da predstavnici Evropske komisije veruue da će se aktuelne vlasti u Srbiji promeniti, ukoliko im se prethodno pruži podrška. “Neće se promeniti… Najveći utisak (iz poslednje izveštaja Evropske komisije) mi je ostavilo poglavlje pet, koje se odnosi na javne nabavke, To je esencija korupcije. Crna Gora je ispunila prelazna merila u poglavljima 23 i 24 jer je počela da hapsi. To ćemo morati i mi da radimo. Hrvatska je, da bi ušla u EU, uhapsila premijera. Slovenija je uhapsila premijera. Crna Gora je sada uhapsila deo visokih zvaničnika bivšeg režima i uslov za zatvaranje pregovora je da ih uhapsi i da im oduzme imovinu. Mi do tog stepena još nismo došli”, rekao je Međak. Premijer Srbije Miloš Vučević je izjavio da je zadovoljan posloednjim izveštajem Evropske komisije. “Zadovoljan je, jer nema nazadovanja.To je ono što Evropska komisija njima čini kao uslugu. Ako pogledate ocene Evropske komisije u političkim kriterijumima, nama je devet godina ravna linija. Ako pogledate Freedom house, koji meri demokratiju i stanje slobode, ako merite Transparency International koji se bavi korupcijom, ako merite slobodu govora – Reportere bez granica, mi smo u blagom padu. Mi smo sa 54. mesta za slobodu govora 2015. godine, pali na 98. mesto ove godine. Niko više Srbiju ne smatra slobodnom demokratskom zemljom… Srbija ovakva kakva je sada danas ne bi dobila ni status kandidata za ulazak u EU”, zaključio je za  Vladimir Međak iz Evropskog pokreta u Srbiji.","Međak: Ovakva kakva je danas, Srbija ne bi dobila ni status kandidata za EU",2024-11-01
"Zbog čega non-stop na ulicama moraju da podsećaju vlast u ovoj zemlji da postoje i zaslužuju dostojanstvo, jedno je od pitanja koje su prostvetni radnici postavili ispred Skupštine Srbije na dašanjem protestu prosvetnih radnika. Profesor doktor Marina Milenković, predsednica odbora za visoko obrazovanje Sindikata obrazovanja Srbije, postavila je na protestu prosvetnih radnika pitanje zašto je visoko obrazovanje vredno manje u Srbiji? „Zašto je osnovica za obračun plata u visokom obrazovanju već godinama 14 odsto niža od kolega koji rade u osnovnim i srednjim školama ? Želim da vam kažem da socijalni dijalog sa vladajućim predstavnicima resornih ministarstava po pitanju visokog obrazovanja nije postojao. Nikada na dnevnom redu nije bilo visoko obrazovanje. Iako osam kategorija zaposlenih u univerzitetskom obrazovanju ima osnovnu platu manju od minimalca, laboranti, tehničko osoblje, studentska služba…“, rekla je ona.  Beograd Kaže kako su nezadovoljni jer se njihov glas ne čuje i na svim sastancima sa Ministarstvom prosvete visoko obrazovanje nije na dnevnom redu. „Danas jeste, jer smo godinama bili diskriminisani. Ja nisam pravnik, ali zakon o radu i član 104 kaže da ne mogu oni koji imaju isti stepen obrazovanja dobijati manje zarade, a to se godinama dešava sa visokim obrazovanjem. Fakulteti i sopstvenih prihoda doplaćaju do minimalca, a najveći problem je što nama odlaze mladi i sposobni ljudi. Mladi asistenti, mladi docenti, nenastavno osoblje, pravnici, ekonomisti“, kazala je ona. Pita se, ko će raditi u tim novim zgradama kojima se nadamo i radujemo. „Mi nemamo najsavremenije laboratorije, ali postižemo zavidne rezultate. Ja dolazim sa Farmaceutskog fakulteta, gde je sedam profesorki u dva odsto najcitiranijih. One nisu nagrađivane, niko nije nagrađen, mi smo kažnjeni. Zašto smo kažnjeni? Zato što radimo pošteno i savesno posao u nastavi, zato što obrazujemo i inspirišemo mlade da se bave naukom, da budu pošteni i odgovorni ljudi. Mi školujemo buduće nastavnike, inženjere, buduće profesore. Godinu i po dana radimo aneks posebnog kolektivnog ugovora za visoko obrazovanje. Sva ministarstva su se saglasila, a Ministarstvo finansija ne prihvata, kaže da smo veliki izdatak. Nismo mi izdatak, visoko obrazovanje je ulaganje u budućnost“, istakla je profesorka. Povezane vesti Sindikati obrazovanja: Sve škole u Čačku i Gornjem Milanovcu obustavile nastavu Vesti 01. nov 2024 4 Vesti 01. nov 2024 4 Okupljanje prosvetara u Nišu: Šetnja do PU zbog pritisaka na prevoznike da ih ne voze u Beograd Vesti 01. nov 2024 4 Vesti 01. nov 2024 4 Podsetila je da univerziteti nikada nisu zatvorili svoja vrata studentima, da u teškim vremenima nisu dizali školarine, da su u vreme pandemije njene kolege išle da rade dijagnostiku u Batajnici. „Recite mi, šta da kažem kada me pita tehničarka sa katedre za biohemiju, profesorka, zašto je njena plata manja od minimalca? Ja nemam odgovor na to pitanje. Imaj nadležni. Danas sam ovde jer dugujem zahvalnost svojim profesorima, jer sam odgovorna prema generacijama koje dolaze, generacijama novih studenata koji će voditi ovu državu i pomoći joj da bude još bolja, uspešnija, konkurentnija, jer mi imamo potencijala za to. Ljudi su najveća vrednost, naši mladi kadrovi nisu izdatak. U poslednje dve godine sa mog fakulteta otišlo je 20 doktora nauka. Koliko to košta ovu državu? Ne dajte da izgubimo najtalentovanije. Mi se borimo ne samo za 15.000. Nemojte nam dati 15.000. Razmišljajte strateški da ne urušimo državni univerzitet. Ne smemo uništiti visoko obrazovanje. Bez visokog obrazovanja ova zemlja nema budućnost“, kazala je profesorka. Mi odavno živimo ‘Naše dane’, dane propadanja Zašto moraju „uvek iznova i iznova i sebi i drugima da dokazuju da imaju dostojanstvo“, govorio je Miloš Mrdak, profesor srpskog jezika iz Ivanjice, član Unije sindikata prosvetnih radnika Srbije. Obraćajući se i dalje prestavnicima vlasti, rekao je: „Uporedo sa đacima, držao sam časove i vama, lažovima, prevarantima i upropastiteljima prosvete. Ja više ne žurim nikud. Nikad vas nisam žalio, neću vas i danas. A zaslužili ste, debelo ste zaslužili. Opet i ovaj čas je previše ograničen da vam kažem sve ono što mi danas leži na duši posle ovoliko godina. Mi odavno živimo ‘Naše dane’, dane propadanja. ‘Naši dani’ su naša svakidašnja jadikovka, naš lament nad nama samima, od nas, a zbog vas. Uživate li u tome da nas čitavog života potucate po trgovima i ulicama? Je li to način da vam kažemo kako nam je, šta nam je, šta nam treba, dokle smo stigli i kuda idemo?“  Beograd On je ljude na vlasti podsetio „da su ih prosvetni radnici stvorili, čak i takve kakvi jesu“. „Obogatili ste se na našoj grbači, a vi nam se danas podsmevate, inatite, pretite i ucenujete. Vi ste jedna od naših najvećih grešaka. Lep raspored ste napravili, zadatke podelili. Jedni obećavaju, drugi se izvinjavaju, jedni lažu, drugi se pravdaju. Čak je i premijerka, kada je to bila, kad nam je poslednji put nešto obećala, i nju je bilo sramota, iako to ne liči na nju, da se izvini za toliku laž, pa je to morao da učini predsednik lično. I u svoje, i u njeno ime, a njemu to nije teško. Neprestano vežba i to je sve“, rekao je Mrdak. Prosetni radnici su oko 13 časova stigli do zgrade Vlade Srbije. „Vlada je nakon sastanka sa sindikatima izdala saopštenje, ili kako kažu ponudu. U stvari, bolje da su rekli da su odustali od protokola. ‘Prevarili smo po n put prosvetne radnike. Pošto nama nisu verovali na tim razgovorima, da su radnici nezadovoljni, da žele ispunjenje onog što smo potpisali, pošto im i dalje nije jasno zašto se skupljamo, recite im sada da li pristajete na ponudu, kako je oni nazivaju“, rekao je Dobrivoje Marjanović, predsednik Unije SPRS. Njegove kolege su na to glasno vikale ua. Marjanovićš je rekao da prosvetni radnici jednom za svagda žele sistemsko rešenje, koje je, kako kaže, za početak za početak da osnovna plata bude na nivou republičkog proseka- „Kada donesete sistemsko rešenje, nećete nas više videti na ovom mestu. Videćete nas tamo gde treba da budemo, u učionicama, sa svojim đacima. A tada će i naša deca početi da upisuju pedagoške fakultete. Nekima nije bio jasan slogan sa prošlog protesta. Prošli slogan je bio ‘Ppet ste nas prevarili’. Prevarili su nas 2015. godine kada smo potpisali sporazum o izlasku iz štrajka. Prevarili su nas 2017. godine i isti akteri kada su nam dali dokument o platnim razredima. Prevarili su nas u oktobru prošle godine. Kome više da verujemo?“, pitao je on.",Protest prosvetara u Beogradu: Uživate li što nas čitavog života potucate po ulicama?,2024-11-01
" Ministarstvo unutrašnjih poslova, Uprava granične policije, obavestilo je da će zbog izvođenja radova na ispitivanju nosivosti mosta preko reke Drine 3. novembra od 7 do 10 časova, biti obustavljen saobraćaj na Graničnom prelazu Badovinci. Kao alternativni granični prelazi prema Bosni i Hercegovini, dodaje se, mogu se koristiti granični prelazi Sremska Rača i Trbušnica. Pročitajte još AMSS: Vozačima se savetuje oprez, na granicama bez gužve za automobile Vesti 08:33 3 Vesti 08:33 3",MUP: Privremena obustava saobraćaja na prelazu Badovinci zbog ispitivanja nosivosti mosta preko Drine,2024-11-02
" Institut za transfuziju krvi Srbije i Savez za rekreaciju i fitnes Srbije u okviru BELFIS-a organizovaće akciju dobrovoljnog davanja krvi sutra od 11 do 16 časova u Atletskoj dvorani u Beogradu kako bi se pružila pomoć povređenima u teškoj nesreći na novosadskoj Železničkoj stanici. Iz Instituta za transfuziju podsećaju da se krv sutra može dati i u Institutu za transfuziju krvi Srbije od 8 do 15 časova i u dva transfuziološka autobusa na Voždovcu ispred Tržnog centra Stadion od 13 do 17 sati i Novom Beogradu ispred Delta sitija od 11 do 15 sati. Akcija dobrovoljnog davanja krvi sprovodi se kako bi se pomoglo svim povređenima u nesreći koja se danas dogodila u Novom Sadu, navodi se u saopštenju tog Instituta. Prema poslednjim podacima, najmanje 14 ljudi poginulo je danas u nesreći izazvanoj urušavanjem nadstrešnice na staroj zgradi Železničke stanice u Novom Sadu. Sve o nesreći na Železničkoj stanici u Novom Sadu pratite u našem BLOGU.",Akcije davanja krvi za pomoć povređenima sutra na više lokacija u Beogradu,2024-11-01
" Združene inicijative i pokreti (ZIP) pozvale su građane Beograda na skup ispred bivše autobuske stanice zbog najavljenog rušenja Starog savskog mosta. Više opozicionih stranaka pridružilo se pozivu i obrazložilo zbog čega se protive rušenju mosta. Kako piše u saopštenju, skup je najavljen u 18.00, a ZIP je pozvao građane da ponesu „jaku baterijsku lampu“ kako bi osvetleli most. „Organizovaćemo punkt za čuvanje mosta“, naveli su u saopštenju i pozvali zainteresovane da se prijave za dežurstvo u narednim danima. Naveli su da „nema ko drugi da brani most osim nas koji volimo ovaj grad“. „Ako most sruše, dane ćemo provoditi u saobraćaju umesto sa porodicom i najbližima“, saopštili su iz te inicijative. ZLF: Most da bude za pešake, biciklliste, javni prevoz i taksi vozila Zeleno-levi front (ZLF) je danas saopštio da Stari savski most u Beogradu treba da bude namenjen pešacima, biciklistima, javnom prevozu i taksi vozilima. Iz ove stranke su dodali da se protivi uklanjanju Starog savskog mosta i podržava inicijative koje se bore za to da most ostane gde je. „Podaci jasno pokazuju da je ovaj most neophodan za lakše kretanje gradom, pogotovo za sugrađane koji koriste javni prevoz. Preko njega u jednom smeru dnevno pređe oko 25.000 građana, što je oko 18% putovanja preko savskih mostova“, naveli su u saopštenju iz ZLF. Dodali su da više od polovine građana koji dnevno pređu ovaj most to rade u javnom prevozu, dok je udeo privatnih vozila u dnevnom saobraćaju tek oko 5% od ukupnog broja prelazaka. „Pored poslednjih saobraćajnih inovacija (graoinačelnika Aleksandra) Šapića koje doprinose većem zagušenju saobraćaja, uklanjati most koji povezuje centralne gradske zone sa dve strane reke je put u celodnevni saobraćajni kolaps u gradu“, upozorio je u saopštenju Zoran Bukvić, koordinator ZLF grupe za saobraćaj. Ukazao je da rušenje mosta ide na štetu desetina hiljada građana koji ovaj most svakodnevno prelaze. „Osim toga što će ovaj projekat građani preplatiti, od njega će dobiti samo još veće gužve i teže svakodnevno kretanje kroz grad. Očigledno je da Šapić odluke donosi po sopstvenom nahođenju i bez konsultovanja struke“, naglasio je Bukvić. Iz ZLF su podvukli i da nedavni gradonačelnikovi „gafovi sa semaforima na kružnom toku“ pokazuju da Šapić i ljudi oko njega ne razumeju kompleksnost saobraćajnog sistema i da će rušenje mosta, a da nisu obezbedili altnernativu, biti „kazna za naše sugrađane“. „Beograđani ne smeju da dozvole da zbog sujete jednog političara i komfora elite iz Beograda na vodi ostanu bez funkcionalnog mosta, zaglavljeni u saobraćajnom kolapsu“, zaključili su iz ZLF. I SSP poziva građane na protest Poslanici Stranke slobode i pravde (SSP) Mila Popović i Branko Miljuš pozvali su građane da se okupe danas u 18 sati na mirnom protestu sa starobeogradske strane Starog savskog mosta i tako pokažu neslaganje sa namerama vlasti „nastale na izbornoj krađi“ da sruše potpuno funkcionalan most. „Zašto, kako i na osnovu kojih dokumenata režim želi da sruši Stari savski most? To su pitanja na koja ministarka Irena Vujović i ministar Goran Vesić odbijaju da odgovore Beograđanima, a izvođač rušenja, gradonačelnik Aleksandar Šapić, nema pojma da li uopšte postoji dokumentacija za ovaj sumanuti čin“, saopštila je SSP. U dogovoru sa građanima koji su okupljeni u inicijativi odbrane mosta, Mila Popović i Branko Miljuš su na pisarnici predali poslanička pitanja na koja su ministri dužni da odgovore. „Jasno je da su Vučić, Mali, Vesić, Vujović, Šapić i ostatak naprednjačke ekipe odlučili da Beograd gurnu u potpuni saobraćajni kolaps i sruše jedan od simbola građanskog otpora okupatoru, samo da bi obezbedili lepši pogled privilegovanim vlasnicima preskupih kvadrata u Beogradu na vodi“, navela je SSP. Narodni pokret Srbije: Rušenje mosta ide u korist vlasniku Beograda na vodi Narodni pokret Srbije saopštio je da najavljeno rušenje Starog savskog mosta predstavlja „nastavak politike nezakonitog rušenja kao u Savamali“ koja, kako su ocenili ide u koristi vlasniku Beograda na vodi, a na štetu građanima Beograda. Kako se dodaje u saopštenju, politika namernog zanemarivanja mosta dokazuje činjenicu da je rušenje isključivo u interesu vlasnika Beograda na vodi i „pokazuje da predstavnici vlasti na republičkom i gradskom nivou interese predstavnika krupnog kapitala stavljaju ispred interesa Beograda i njegovih građana“. Naveli su da javnost do sada nije upoznata sa sadržinom dozvole o rušenju i upitali su vlast zašto to kriju od građana. „Most je simbol istorije ovog grada, jedini most u Evropi koji Nemci nisu uspeli da sruše tokom povlačenja, zahvaljujući hrabrom učitelju (Miladinu) Zariću, kao i kulturno i istorijsko nasleđe naše zemlje, ali i istorijska, emotivna i kulturna tačka Beograda i ne sme biti žrtva brzopletih odluka koje se donose pod pritiskom bilo koga“, naveo je pokret u svom saopštenju. Saopštili su i da je jedan od razloga zašto su Beograđani protiv rušenja taj što će saobraćaj biti doveden u stanje „apsolutnog kolapsa“ i zato što „nisu za širenje Beograda na vodi“. Narodni pokret Srbije je zato pozvao građane da se pojave u što većem broju na današnjem najavljenom skupu u 18 sati kod stare autobuske stanice. Nemci postavili dinamit, on presekao fitilj: Čovek koji je spasio Stari savski most od rušenja (FOTO) Vesti 20. okt 2024 92 Vesti 20. okt 2024 92 Aktivisti pozvali građane: U četvrtak „terenska odbrana“ Starog savskog mosta Vesti 29. okt 2024 16 Vesti 29. okt 2024 16","Poziv na protest zbog rušenja Starog savskog mosta: „Ponesite jake baterijske lampe, osvetlićemo most“",2024-10-31
"/Ahanov Michael Poslanik stranke Srbija centar Slobodan Ilić ocenio je da je ministar poljoprivrede Aleksandar Martinović ""prepisao"" odredbe Zakona o veterinarstvu koje se tiču uvoznih dozvola, umesto da odgovori na poslaničko pitanje zašto klanice uvoze sveže meso, dok se obara cena domaćih tovljenika. U saopštenju se podseća da je Ilić zatražio odgovor Ministarstva poljoprivrede da li se u pojedinim klanicama u Srbiji uvezeno meso pakuje i prodaje kao domaće i na taj način obmanjuju građani. On je naveo i da je samo u septembru uvezeno 100 tona svežeg goveđeg mesa, 300 tona sveže svinjetine iz Španije, ali i 4.144 tone smrznute. „Nismo tražili da nam prepišete odredbe Zakona o veterinarstvu oko uvoznih dozvola i sertifikata, mi pitamo zašto uvozimo polutke, četvrti i osnovne delove, a obarate cenu domaćeg tovljenika i ko ima koristi od toga. Srpski seljak svakako nema“, istakao je Ilić, reagujući na saopštenje Ministarstva od srede. On je dodao da bi javnost trebalo da dobije odgovore ko kontroliše koliko je životinja zaklano u jednoj klanici, a koliko je ta klanica uvezla svežeg mesa i za koje namene. Ministar poljoprivrede, šumarstva i vodoprivrede Aleksandar Martinović pozvao je u sredu opozicione političare da prestanu da plaše građane iznošenjem raznih neistina i poručio da su državi zdravlje, bezbednost i dobrobit građana uvek na prvom mestu i da Ministarstvo na čijem je čelu neće dozvoliti da to bude ugroženo. Ministarstvo poljoprivrede odgovara poslaniku Iliću: Uvezeno meso mora da bude bezbedno po zdravlje ljudi Ekonomija 30. okt 2024 31 Ekonomija 30. okt 2024 31 Ilić: Ministar da odgovori da li se uvezeno meso neproverenog kvaliteta prodaje kao domaće Ekonomija 30. okt 2024 10 Ekonomija 30. okt 2024 10",Poslanik Ilić: Zašto Martinović nije odgovorio zbog čega klanice uvoze sveže meso,2024-10-31
"/ Kuštrim Kadiu Predsednik Skupštine Kosova Glauk Konjufca prekinuo je današnju sednicu parlamenta na čijem dnevnom redu je više od 30 pitanja, neka još sa početka prolećnog zasedanja. Nakon pauze u radu parlamenta koja je trajala do 14.00 u sali se nije vratila većina poslanika, uglavnom iz vladajuće koalicije. Konjufca je objavio da će se sednica nastaviti u ponedeljak, odmah nakon sednice Predsedništva parlamenta. Od početka jesenjeg zasedanja kosovskog parlamenta ni jedna sednica nije završena do kraja, jer je nedostatak kvoruma onemogućavao normalan rad ii odlučivanje. Narodni pokret Srbije demantuje navode da ih napušta članstvo sa Kosova Vesti 30. okt 2024 5 Vesti 30. okt 2024 5",Zbog nedostatka kvoruma ponovo prekinuta sednica parlamenta Kosova,2024-10-31
" Apelacioni sud u Beogradu, nakon održane sednice veća 30. septembra 2024. godine doneo je presudu kojom je odbio kao neosnovanu žalbu Višeg javnog tužilaštva u Valjevu i potvrdio prvostepenu presudu Katarini Petrović, majoru policije iz Valjeva. Petrović je, podsetimo, Viši sud u Valjevu oslobodio optužbi da je izvršila krivično delo iz člana 98 stava jedan Zakona o tajnosti podataka. „Prema stavu Apelacionog suda, prvostepeni sud je pravilno zaključio da u postupanju okrivljene Katarine Petrović, koje je predmet optužnog predloga, nema elemenata krivičnog dela koje joj je stavljeno na teret, budući da se podaci koje je okrivljena dostavila, a koji se odnose na saobraćajnu nezgodu ne mogu smatrati tajnim podatkom u smislu Zakona o tajnosti podataka“, navodi se u objavi na sajtu Apelacionog suda. Policajka Katarina Petrović: Nisu problem ljudi sa kapuljačama, nego oni po čijem nalogu rade Vesti 24. sep 2024 16 Vesti 24. sep 2024 16 Policajka povodom oslobađajuće presude: U institucijama, ipak, ima ljudi koji rade u skladu sa zakonom Vesti 24. jul 2024 17 Vesti 24. jul 2024 17 Policajka Katarina Petrović opisala kako se osećala u pritvoru Da sam ja neko 24. jul 2024 16 Da sam ja neko 24. jul 2024 16 „Pritom, kako to prvostepeni sud pravilno zaključuje, dostavljeni podatak nije od strane nadležnost organa ni određen, ni označen kao tajni podatak sa određenim stepenom tajnosti, a što je neophodno da bi uopšte postojalo krivično delo koje je predmet optužbe. Dodatno, tokom postupka izvedenim dokazima na nesumnjiv način je utvrđeno da su podaci o predmetnoj saobraćajnoj nezgodi javnost već bila obaveštena tojest da su podaci o navedenoj saobraćajnoj nezgodi učinjeni dostupnim javnosti pre 14. juna 2023. godine (što je vreme koje je u optužnom aktu opredeljeno kao vreme izvršenja krivičnog dela za koje se okrivljena tereti)“, saopšteno je. Prema stavu Apelacionog suda, prvostepeni sud pravilno zaključuje da se u konkretnom slučaju podaci o saobraćajnoj nezgodi koja se dogodila 6. marta 2023. godine oko 17 časova u Beogradu, koji su uneti u aplikaciju „Dnevnik događaja“ i u aplikaciju „Saobraćajne negozode-SN liste“, a koji su zatim prosleđeni Prvom osnovnom javnom tužilaštvu u Beogradu i Udruženju osiguravača Srbije, svakako ne mogu smatrati podacima od interesa za Republiku Srbiju, koji, radi zaštite njenog interesa odnosno sprečavanja štete po interese Republike Srbije, moraju imati stepen tajnosti odnosno ne mogu imati svojstvo tajnog podatka i podatka od interesa za Republiku Srbiju, iz kog razloga oznaku tajnosti ( ni „poverljivo“ ni „interno“) nisu ni imali. „Postupanje okrivljene protivno Obaveznoj instrukciji o pravilima i postupcima u korišćenju informacionog sistema Ministarstva unutrašnjih poslova, može biti predmet vođenja disciplinskog postupka zbog povrede radne obaveze, ali ne i osnov krivičnopravne odgovornosti okrivljene, kako je to pravilno prvostepeni sud zaključio. Dakle, suprotno žalbenim navodima javnog tužioca, sud nije „oduzeo svaki dokazni kredibilitet“ predmetnoj Obaveznoj instrukciji, već je pravilno zaključio da je ona bez uticaja na odlučivanje u konkretnoj krivičnopravnoj stvari“, naveli su. Katarina Petrović postala je poznata široj javnosti kada je potvrdila tačnost podataka o saobraćajnoj nesreći u kojoj su povređene dve žene, a koju je pod dejstvom alkohola i narkotika izazvao kum predsednika Srbije Nikola Petrović . Katarina je posle toga suspendovana sa radnog mesta, uhapšena i suđeno joj je, dok je kum Aleksandra Vučića prekršajno kažnjen sa 10.000 dinara i dva kaznena poena, a postupak nakon žalbe treba da se ponovi.",Apelacioni sud potvrdio: Policajka iz Valjeva Katarina Petrović oslobođena optužbe,2024-10-31
"/darksoul72 Inflacija u zemljama koje imaju evro kao valutu porasla je više od predviđene u oktobru - na dva odsto na godišnjem nivou, saopštila je danas agencija EU za statistiku Eurostat. Rast je podstaknut poskupljenjem hrane. U septembru je inflacija u zoni evra bila 1,7 odsto što je najmanje za tri i po godine. Porast potrošačkih cena se zadržava u okviru cilja koji je odredila Evropska centralna banka (ECB), ali je ipak malo veći nego što je prognozirano. Analitičari Faktseta i Blumberga ocenjivali su u proseku da će cene rasti 1,9 odsto u oktobru posle rasta od 1,7 odsto u septembru. Nemačka izbegla recesiju, ali inflacija raste Svet 30. okt 2024 20 Svet 30. okt 2024 20 Međugodišnja inflacija u septembru 4,2 odsto – poštanske usluge skuplje 52,6 procenata Ekonomija 11. okt 2024 3 Ekonomija 11. okt 2024 3 Ubrzavanje stope inflacije usledilo je posle dva meseca usporavanja. Rast cena je opao na 2,2 odsto u avgustu posle 2,6 odsto u julu. Rast inflacije u oktobru uglavnom se objašnjava ubrzavanjem rasta cena hrane uključujući duvan i alkoholna pića. Te cene su porasle za 2,9 odsto u oktobru na godišnjem nivou posle rasta od 2,4 odsto u sepbembru. Cene energenata, uključujući goriva na pumpama opale su u oktobru za 4,6 odsto, a u septembru za 6,1 odsto. Porast potrošačkih cena u evrozoni je znatno manji od rekordnih 10,6 odsto na godišnjem nivou oktobra 2022. godine, kada su skakale cene energenata zbog rata u Ukrajini. Zbog smirivanja rasta inflacije Evropska centralna banka je proletos mogla ;da ponovo ;počne ublažavanje monetarne politike. Od jula 2022. godine dizala je troškove pozajmljivanja novca tempom bez predsedana da bi zauzdala inflaciju po cenu velikog usporavanja privrednog rasta. Evropska centralna banka je 6. juna smanjila ključnu kamatnu stopu i dala prvi podstrek za ponovno pokretanje tržišta nekretnina i kreditiranje privrede, a kamatne stope smanjila i 12. septembra i 17. oktobra.","Inflacija u evrozoni porasla na dva odsto u oktobru, više od predviđenog",2024-10-31
"Dan nakon što se dogodila tragedija u Novom Sadu, stanovnici ovog grada su i dalje potreseni ovim događajem. Za  su podelili kako se osećaju i šta misle o obrušavanju nadstrešnice na Železničkoj stanici. „Takva tragedija, unuka me je zvala, bila je u kupatilu i pitala deda, jesi čuo nešto. Ja kažem nisam ništa, mada ja malo slabije čujem. Kaže bilo je kao da je avion pao, takva je eksplozija bila. Izađem napolje i vidim da se tu ljudi skupljaju“. „Životi koji su bili srećni što su živi, sada ih nema, tako brzo. Gledala sam sa svoje terase, sa 10. sprata, kada sam čula prasak, mislila sam da je bombardovanje. Posle sam čula ovu strahotu“. Pročitajte još UŽIVO BLOG: Građani se okupljaju na mestu tragedije, troje povređenih i dalje u kritičnom stanju Vesti pre nekoliko minuta 133 Vesti pre nekoliko minuta 133 „Jako nam je žao i tužno, što se to sve desilo, šta da radimo, valjda nam je takav život, takva sudbina, sve mladi ljudi, možda nije moralo to da se desi“. „Strašno, sve to rekonstruisali,samo to nisu, to je sad napolju, to sad ne mora niko da vidi, da obraća pažnju… To je opomena u stvari“. Sve o ovom događaju čitajte u našem BLOGU .","„Kada sam čula prasak, mislila sam da je bombardovanje“: Šta kažu Novosađani za  o nesreći",2024-11-02
"Promo Pregled najvažnijih priča koje je Forbes Srbija objavio ove nedelje: 1. Mahmud Bušatlija za Forbes Srbija: Bajke o ekonomskom razvoju gospodina doktora Malog Već 24 godine živimo u „srećnim i berićetnim“ vremenima demokratije i liberalne ekonomije. Svedoci smo svakodnevnog, nikada do sada postignutog rasta, ali ne i razvoja naše ekonomije koji bi rezultirao rastom životnog standarda građana ove „srećne“ zemlje. Svi dosadašnji ministri finansija su bili ponosni na svoj doprinos rastu BDP-a i životnog standarda, osim dr Siniše Malog. On se ne posvećuje tome na taj način, već je svoje znanje i veštine posvetio rastu BDP-a koji mu dozvoljava da s vremena na vreme poveća minimalne plate i penzije. Tako onda poraste i prosečna plata, ali nikako da poraste kupovna moć stanovnika. Nadam se da Zavod za statistiku obračunava kupovnu moć, ako ništa drugo da bismo mogli da pratimo razvoj naše ekonomije. Pošto Zavod nije ažuran u prezentaciji tog obračuna javnosti, možemo saznati od Eurostata, na primer, da je Srbija 2023. dostigla oko 45 odsto prosečne kupovne moći EU. Manju kupovnu moć od nas u Evropi ima samo jedna zemlja. Sa ovim saznanjem, teško je poverovati u izjavu gospodina doktora da samo jedna država u Evropi ima brži rast BDP-a. Uostalom, da li je uopšte važno kojom brzinom raste naš BDP ako to ne prati porast životnog standarda, dostignut rastom kupovne moći? 2. Poznato kolika je plata prvog čoveka NLB banke Najveće banke u Sloveniji plaćaju po nekoliko miliona evra godišnje za plate menadžmenta. Predsednik Upravnog odbora NLB banke Blaž Brodnjak prošle godine dobio je ukupno 768.000 evra bruto. Ovde se 660.000 evra odnosi na fiksni deo naknade (bruto zarada i regres). Oko 14.000 evra su beneficije i bonusi, kao što su korišćenje službenog vozila, razna osiguranja, oslobađanje od plaćanja troškova održavanja bankovni račun i naknadu troškova. Skoro 93.000 evra odnosi se na varijabilni deo naknade (odloženi deo nagrade za 2021. i 2022. godinu). Recimo da je neto isplata u ovom slučaju gotovo upola manja od bruto. 3. Tatjana Vukić nadzire i državnu i privatne firme i povezana je s dva poznata biznismena Od Marinike Tepić, potpredsednice Stranke slobode i pravde javnost je nedavno saznala da su aktuelna ministarka zaštite životne sredine Irena Vujović i Tatjana Vukić, članica predsedništva SNS-a, sada postale i biznis partnerke, a ne samo stranačke koleginice. Ko je Tatjana Vukić u biznis svetu? Ono što se može videti jeste da je Vukić istovremeno u nadzornim telima i u državnom i u privatnom sektoru. Ona je aktuelna predsednica Nadzornog odbora Dunav osiguranja. Takođe, članica je nadzornih odbora firmi Elektrotehnika – Južna Bačka i Energomontaža Kraljevo, koje su u privatnom vlasništvu. Reč je o kompanijama biznismena Dragoljuba Zbiljića, a posredno je povezana i sa još jednim poznatim imenom srpskog biznisa – Nenadom Kovačem, poznatijim kao Neša Roming. Dok sa Zbiljićem ima vezu i preko vlasničkog udela u jednoj firmi, s Kovačem sada deli samo istu adresu. 4. Zašto donacije sportskim savezima idu preko Novaka Nedića, a ne Ministarstva sporta Fudbalski savez Srbije dobio je iz budžeta, tačnije iz tekuće budžetske rezerve 236 miliona dinara, a Košarkaški savez 354 miliona dinara. Ovo piše u rešenjima koja su objavljena u jednom od poslednjih Službenih glasnika, od 18. oktobra. Potpis na ovu odluku stavio je premijer Miloš Vučević, a sredstva sportskim savezima dodeljena su preko Generalnog sekretarijata Vlade Srbije. Ovo je poslednji, ali svakako ne jedini transfer iz budžetske rezerve pomenutim sportskim savezima. Računica Forbes Srbija pokazuje da je Fudbalskom savezu od početka ove godine do danas preneto 1,26 milijardi dinara ili gotovo 11 miliona evra. Tokom prošle godine taj iznos bio je za oko 200 miliona dinara manji. To pokazuje da transferi ovom sportskom savezu rastu, što je obrnuto proporcionalno učinku fudbalske reprezentacije na velikim takmičenjima. Transferi Košarkaškom savezu još su veći, gotovo 1,6 milijardi dinara tokom ove godine. Istine radi, i njihov sportski uspeh neuporedivo je značajniji od onog koji je napravila fudbalska reprezentacija. Novac se daje „radi obezbeđivanja finansijske pomoći potrebne za redovan rad“. Detaljnijeg objašnjenja za šta tačno je novac potrošen nema. 5. Šta to banke žele? Ovaj region je već 20 godina najatraktivniji u svetu za bankare Region centralne i istočne Evrope i pre 20 godine, a i danas, jedan je od najatraktivnijih za banke. Danas njegov primat ugrožava jedino Afrika. Zato i ne čudi što su se mnoge finansijske institucije borile za svoje mesto pod suncem na ovim prostorima. Ne čudi ni što pojedine zemlje, a tu se posebno izdvaja Srbija, i dalje imaju veliki broj banaka. Ni udeo na tržištu od tek dva do tri procenta, nekada i manje, ne sprečava neke od banaka da budu i dalje prisutne u regionu. Primera radi, zarada na tzv. ritejl bankarstvu odnosno pružanju usluga kreditiranja i štednje građanima, u Srbiji je 2006. bila iznad 10% (merena kao odnos ukupnih prihoda od kamata i naknada i ukupne finansijske imovine domaćinstava i njihovih zajmova). Po tom parametru smo bili ubedljivo prvi čak i u odnosu na druge zemlje centralne i istočne Evrope. Iza nas su bili Ukrajina i Bosna sa oko 8%, a ostale zemlje tek na nivou od 5-6%. U odnosu na zapadnu Evropu, razlika je još drastičnija. U razvijenim evropskim zemljama marža je dosegla tek 2%. Situacija ni danas nije mnogo drugačija.","Forbes pregled nedelje: Kako SNS oblikuje našu ekonomiju? Od bajki Siniše Malog, preko biznisa Tatjane Vukić do Nedićeve budžetske rezerve",2024-11-02
"Tanjug/ OMK MUP REPUBLIKE SRBIJE Među stradalima u obrušavaja nadstrešnice u Novom Sadu je i dete od šest godina, rekao je ministar unutrašnjih poslova Ivica Dačić. „Gagić, jedan od šefova uprave za vanredne situacije je zaplakao kada je video da je stradalo i jedno dete od šest godina“, rekao je Dačić. Dodao je da se i dalje vrši identifikacija žrtava. Povezane vesti Direktorka KC Vojvodine: Tri osobe u veoma teškom stanju, sve su životno ugrožene Vesti 18:12 3 Vesti 18:12 3 Dačić: 13 osoba stradalo, tri teško povređene Vesti 01. nov 2024 138 Vesti 01. nov 2024 138 Kazao je da će još trajati raščišćavanje. „Nažalost, hitna pomoć nije imala puno posla, zato što je bilo mnogo više mrtvih nego povređenih“, kazao je on. On je rekao da je akcija raščišćavanja izuzetno teška. „Čak ljudi mi kažu da nisu odavno učestvovali u težoj akciji spasavanja nego što je ova. Nažalost, i ta nesreća se nam se dogodila“, naveo je on. Više o nesreći u Novom Sadu čitajte u našem BLOGU .",Dačić: Među stradalima u Novom Sadu i dete od šest godina,2024-11-01
" Sve osnovne i srednje škole u Čačku i Gornjem Milanovcu su potpuno obustavile nastavu, potvrdili su predstavnici sindikata obrazovanja u tim gradovima. U osnovnoj školi u čačanskom selu Goričani nastava se odvija sa skraćenim časovima na 30 minuta, rekli su agenciji Beta u Sindikatu obrazovanja Čačak. Prema podacima Školske uprave u Čačku, u četiri grada Moravičkog okruga u potpunoj obustavi nastave je 26 škola, delimično radi 20, dok u osam nema obustave rada. Moravički okrug čine Čačak, Gornji Milanovac, Lučani i Ivanjica. Nastava u školama je obustavljena u okviru štrajka prosvetnih radnika koji zahtevaju povećanje plate. Okupljanje prosvetara u Nišu: Šetnja do PU zbog pritisaka na prevoznike da ih ne voze u Beograd Vesti 01. nov 2024 4 Vesti 01. nov 2024 4",Sindikati obrazovanja: Sve škole u Čačku i Gornjem Milanovcu obustavile nastavu,2024-11-01
" Šef delegacije Socijademokratske partije Austrije u Evropskom parlamentu i izvestilac za Albaniju Andreas Šider ocenio je da je prijem zemalja Zapadnog Balkana u Evropsku uniju od suštinskog značaja za budućnost Evrope, jer promoviše ujedinjenu Evropu, koja može efikasno da odgovori na zajedničke izazove. Proširenje je u skladu sa ciljevima EU za promovisanje demokratije, stabilnosti i prosperiteta u Evropi, što koristi i EU i zemljama kandidatima, naglasio je on. Izgledi za članstvo u EU i ispunjenje povezanih kriterijuma ohrabruju zemlje kandidate da napreduju sa nekim neophodnim reformama za promovisanje vladavine prava i ljudskih prava, predočio je Šider. Pročitajte još Šider o slobodi medija: Ne smemo da dozvolimo „male Putine“ u drugim zemljama Vesti 10. okt 2024 2 Vesti 10. okt 2024 2 Profesor Dautović o litijumu: EU želi da od Srbije napravi „svoj mali Kongo na Balkanu“ Vesti 27. okt 2024 0 Vesti 27. okt 2024 0 Prema njegovim rečima, EU čini protivtežu prisustvu drugih sila poput Kine i Rusije na Zapadnom Balkanu, zbog čega proširenje može ojačati geopolitičku poziciju EU. Šider je objasnio i da je „najbolja činjenica“ iz Paketa proširenja Evropske unije, koji je predstavio komesar Oliver Varhelji, to što će to biti njegov poslednji zadatak u Komisiji. U godinama u kojima je bio komesar za proširenje Varhelji je više puta i sramno pokazao da mu u srcu nisu interesi EU, već samo interesi Vlade u Budimpešti, tvrdi Šider u saopštenju. Na sreću, konstatuje on, taj resor koji je toliko važan za budućnost Evrope sada mu je oduzet i radujemo se produktivnoj saradnji sa Martom Kos iz Slovenije, koja je predložena za novu komesarku.",Šider: Prijem zemalja Zapadnog Balkana u EU od suštinskog značaja za budućnost Evrope,2024-11-02
"Prosvetni radnici su obustavili rad posle još jedne ture neuspešnih pregovora sa Vladom. Od 11 časova okupiće se ispred Skupštine Srbije, a zatim otići do zgrade Vlade. Kako kaže Snežana Romandić iz Unije sindikata prosvetnih radnika , današnjim protestom, kao i svim akcijama koje planiraju za novembar, žele da još jednom da privuku pažnju nadležnih javnosti na problem obrazovanja. „Mi smo društvo koje vrlo lako zaboravlja i ne razume da problem koji smo imali u septembru, mi do novembra nismo rešili. To nije problem koji se desio juče i traje dva dana. To je problem koji se već duže vreme ne rešava. Imamo jako lošu materijalnu situaciju, mala izdavanja za obrazovanje, jako niske plate ispod republičkog proseka, a predlog vlade u kojem taj republički prosek ne možemo da dostignemo ni 2025. godine. Imamo obećanja, a od obećanja ni mi ni naše porodice ne možemo da živimo“, istakla je ona. Povezane vesti Đukić Dejanović: Ponuda prosvetnim sindikatima konačna, protesti nisu rešenje Vesti 30. okt 2024 54 Vesti 30. okt 2024 54 Prosvetari iz Niša, uprkos pritiscima iz MUP i BIA, našli prevoznika – krenuli u Beograd, prati ih policija Vesti 01. nov 2024 9 Vesti 01. nov 2024 9 Sama deca, ističe ona, sada govore kako škole nisu škole, već čuvaonice. Nastavnika, ističe, nema dovoljno i niko ne želi da se školuje za ovu profesiju, jer ne može da živi od svoje plate. „Mi ćemo biti prinuđeni da pozovemo roditelje, sve one kojima je stalo do obrazovanja, da pokušaju da zaštite naše i ovako male plate od svega onoga što nam nadležni spremaju. Jer je taj sistem brutalnog odnosa države prema zaposlenima u školama zapravo u poslednjih nekoliko godina konstantno prisutan, ali mi od ovoga odustati ne možemo pošto je stanje u školama zaista jako loše“, istakla je Romandić. Sa platama kakve su sada, koji će mladi čovek želeti da uči četiri godine, završi master studije i dođe da radi jedan težak, odgovoran posao koji nije samo posao već je poziv. „Mislim da će takvih biti sve manje zapravo. Već sada ih unazad nekoliko godina čak i nema. Ko će zameniti nas koji radimo po 30 godina i da li ovoj državi uopšte trebaju škole? To je ono što mi pitamo“, rekla je ona. Nenastavno osoblje, o kome pričaju nadležni, jesu zapravo psiholozi, pedagozi, sekretari, pomaćno-tehničko osoblje, svi oni koji omogućavaju da nastavnici mogu da uđu u učionicu. „Ukoliko oni misle da ćemo mi pristati na bilo kakve podele, oni su pogrešili. Sad su nam sabrali dat procenat za nastavno i nenastavno osoblje, zapravo su probali da nas podele. Svaka podela zaposlenih u školama za nas je nedopustiva i mi ćemo se protiv nje svakako boriti, a ne razumemo čak ni šta je bio razlog tako da kažemo nepristojne ponude vlade“, kazala je. Danas, kaže Romandić, nema najavljenog sastanka. „Mi ćemo se okupiti ispred Skupštine Srbije u 12 časova, a onda ćemo prošetati do zgrade Vlade. Sve naše akcije sada nisu samo usmerene ka Vladi, već i prema javnosti sa jednim apelom da škola više neće biti ukoliko se nešto ozbiljno ne bude promenilo. Tu se ne radi o sitnim procentima, već mora da se promeni sistemski pristup obrazovanju, da se veća materijalna sredstva obezbede za obrazovanje u celini. Vaši nastavnici u školama rade sa tablama bez nastavnih sredstava, sa malim platama, sa prevelikom administracijom“, navela je ona neke od problema.","Apel prosvetnih radnika: Škola više neće biti, ukoliko se stvari drastično ne promene",2024-11-01
"Evgeny Atamanenko/ Prvog novembarskog dana će nakon maglovitog jutra biti sunčano, uz prijatnu temperaturu do 20 stepeni. Evo šta nam kažu mesečne dugoročne prognoze: u novembru očekujemo tipično jesenje vreme sa prosečnim temperaturama 12-13 stepeni i prosečnom količinom padavina ispod 50mm. Prva polovina meseca će u jutarnjim satima beležiti mrazeve širom zemlje, dok će danju temperatura biti do 15 stepeni. Padavine se u naredne dve nedelje ne očekuju. Ostajemo još danas i sutra pod uticajem umereno tople vazdušne mase. Temperatura će biti do 20 stepeni u najtoplijem delu dana. U toku prošle noći je došlo do formiranja magle, koja se zadržala samo po dolinama i kotlinama na jugozapadu Srbije. Po dolinama se magla ili niska oblačnost mogu zadržati celo pre podne, dok će u ostatku zemlje biti vedro. Dakle, prvi novembarski dan donosi delimično sunčano vreme, uz povremene oblačne periode. Vetar danas slab do umeren severni i severozapadni. Maksimalan temperatura od 16 do 21 stepen. I 2. novembra vreme slično. Suvo, ujutru uz maglu, danju sunčano, temperatura do 20 stepeni. Trećeg novembra očekujemo zahlađenje, pad temperatura za oko 10 stepeni, ali će padavine do daljeg izostati. Početkom iduće sedmice vreme suvo uz prosečne novembarske temperature. U jutranjim satima mraz, a tokom dana 10-14 stepeni.",Kakav će biti novembar i vikend pred nama: Prognoza za naredne dane,2024-11-01
" Brutalna je laž da nismo dozvolili sanaciju nadstrešnice, izdali smo konzervatorske uslove za očuvanje estetike i autentičnosti, građevinski i statički proračuni nisu naša nadležnost, navodi se u saopštenju Zavod za zaštitu spomenika kulture. Nakon što se u nekoliko tabloida pojavila vest da nadstrešnica (koja se juče srušila na Železničkoj stanici u Novom Sadu ) nije obnovljena jer to nije dozvolio Zavod za zaštitu spomenika kulture Grada Novog Sada , iz ove ustanove su demantovali tu informaciju. „Apsolutne su neistine da Zavod za zaštitu spomenika kulture ‘Novi Sad’ nije izdao odobrenje i dozvolu za sanaciju nadstrešnice iznad glavnog ulaza u Železničku stanicu u Novom Sadu, niti je u nadležnosti Zavoda za zaštitu spomenika kulture da izdaje mišljenja i uslove koji se odnose na osiguranje konstrukcione bezbednosti objekta“, naveli su oni. Povezane vesti „Neka odgovorni kažu javno ko je dozvolio da se nadstrešnica dodatno optereti“: Bivši nadzornik na rekonstrukciji Železničke stanice za  Vesti 10:28 104 Vesti 10:28 104 Bivši nadzornik na projektu za : Na nadstrešnici je rađeno, Vesić ne govori istinu Vesti 09:46 167 Vesti 09:46 167 Budući da je Železnička stanica zbog svojih kulturno-istorijskih vrednosti evidentirana kao dobro koje uživa prethodnu zaštitu, Zavod je 21. oktobra 2021. godine, izdao konzervatorske uslove u kojima je preciziran spisak neophodnih konzervatorskih uslova i mera koje treba izvesti u pogledu očuvanja estetskih i kulturno-istorijskih vrednosti objekta i njegovih delova, dodali su. „Između ostalog, precizirano je da ‘nadstrešnicu iznad glavnog ulaza treba sanirati. Postojeće limom pokrivene delove u zoni vetrobrana treba zameniti staklom. Znatno oštećenu oblogu podlgeda nadstrešnice od mozaičkih pločica treba zameniti novom od istog ili novog materijala koji će obradom i koloritom slediti prvobitno likovno rešenje'“, naveli su oni. Cilj konzervatorskih uslova jeste da se obezbedi očuvanje autentičnosti, integriteta i vrednosti zaštićenih projekata i prostora, podsetili su. Zavod daje saglasnost isključivo na arhitektonski deo projekta i ne vrši takozvanu tehničku kontrolu projekta za građevinsku dozvolu, dodali su. „Zavod za zaštitu spomenika kulture je ustanovljen kao institucija čiji je primarni zadatak očuvanje kulturno-istorijske vrednosti objekata, što uključuje analizu i očuvanje vizuelnog identiteta, estetske i istorijske autentičnosti objekata. Statički i građevinski proračuni, kao i konstrukcijska pitanja nisu deo osnovne nadležnosti Zavoda. Za građevinske i statičke procene nadležni su bili statičari, građevinski inženjeri i druge tehničke struke“, navodi se u saopštenju. Zavod je takođe uputio izraze najdubljeg saučešća porodicama nastradalih u nezapamćenoj tragediji u kojoj je smrtno stradalo 14 osoba, a tri su teško povređene. Više o nesreći u Novom Sadu čitajte u našem BLOGU .",Zavod za zaštitu spomenika kulture: Laž je da nismo dozvolili sanaciju nadstrešnice,2024-11-02
" Javno tužilaštvo za organizovani kriminal će odlučiti da li će postupati u slučaju nesreće, koja se juče dogodila na Železničkoj stanici u Novom Sadu, tek kada Više javno tužilaštvo u Novom Sadu utvrdi koji je uzrok.  je uputio danas Tužilaštvu za organizovani kriminal pitanje da li će to tužilaštvo reagovati i preduzeti bilo kakve radnje iz svoje nadležnosti u vezi sa nesrećom budući da zakon propisuje da u slučajevima kada su okrivljeni javni funkcioneri imenovani ili postavljeni od strane Vlade, Narodne skupštine, predsednika Republike nadležnost je upravo državnih organa koji postupaju u suzbijanju organizovanog kriminala i terorizma. „Uviđaj i sve neophodne radnje, za sada, preduzima VJT u Novom Sadu kao stvarno i mesno nadležno tužilaštvo. Nakon uvida i upoznavanja sa zapisnikom o uviđaju i utvrđivanja uzroka nesreće, JTOK će doneti odluku o eventualnom postupanju, a sve u skladu sa propisima koji određuju nadležnost za postupanje“, odgovorili su iz Tužilaštva za organizovani kriminal za . Podsetimo, Više javno tužilaštvo u Novom Sadu ranije danas saopštilo je da radi na prikupljanju svih obaveštenja i informacija, te je naloženo da se u tu svrhu u toku dana sasluša najmanje dvadeset lica, između ostalih odgovornih iz Ministarstva za građevinarstvo, saobraćaj i infrastrukturu, kao i nadležnog ministra, odgovornih lica iz „Železnice Srbije“, odgovornih lica Zavoda za zaštitu spomenika kulture Grada Novog Sada, kao i drugih lica“. Sve vesti o nesreći koja se desila na Železničkoj stanici u Novom Sadu čitajte u našem BLOG -u. Povezane vesti: Đurić: Struka da uradi posao pa ćemo o ostavkama, građani da veruju u državu i sistem Vesti 17:47 33 Vesti 17:47 33 „Neka odgovorni kažu javno ko je dozvolio da se nadstrešnica dodatno optereti“: Bivši nadzornik na rekonstrukciji Železničke stanice za  Vesti 10:28 108 Vesti 10:28 108",TOK za : „Kad VJT utvrdi uzrok odlučićemo da li ćemo postupati“,2024-11-02
"Tanjug/AP Photo/Ng Han Guan, File Zamenik američkog ambasadora u UN Robert Vud je tokom zasedanja Saveta bezbednosti UN saopštio da se oko 8.000 severnokorejskih vojnika nalazi u ruskoj oblasti Kursk u blizini granice sa Ukrajinom i sprema se da se uključi u borbu protiv ukrajinskih trupa. Vud je ponovo osudio sve veću vojnu saradnju između Rusije i Severne Koreje. „I imam pitanje za mog ruskog kolegu: da li Rusija i dalje tvrdi da u Rusiji nema trupa Severne Koreje? To je moje jedino pitanje i poslednja tačka“, rekao je on. Predstavnik Rusije na sednici Saveta Vasili Nebezja, koji je Rusija sazvala da razgovara o međunarodnom miru i bezbednosti, nije odgovorio na komentar i sednica je prekinuta. SAD: Oko 2.000 vojnika iz Severne Koreje prisutno u oblasti Kursk u Rusiji Svet 29. okt 2024 14 Svet 29. okt 2024 14",Američki diplomata u UN: Oko 8.000 severnokorejskih vojnika nalazi se u Rusiji,2024-10-31
"TANJUG/ NENAD MIHAJLOVIĆ Ispred Ambasade Srbije u Podgorici večeras je organizovano paljenje sveća za stradale u nesreći u Novom Sadu u kojoj je život izgubilo 14 ljudi, nakon pada nadstrešnice na Železničkoj stanici. Paljenju sveća prisustvovao je i ambasador Srbije Nebojša Rodić. „Da se ne ponovi više ni u jednom gradu, gde ljudi nekog dočekuju i ispraćaju, a onda se odjednom pojavi smrt. Neka je slava stardalima, a sećanje na njih neka živi u svima nama“, poručio je Rodić ispred ambasade, prenosi RTCG. Knjiga žalosti biće otvorena sutra u ambasadi od 10 do 15 sati. Vlada Crne Gore proglasila je sutra Danom žalosti u Crnoj Gori. Danas je proglašen Dan žalosti u Srbiji i Republici Srpskoj. Sve vesti o nesreći koja se desila na Železničkoj stanici u Novom Sadu čitajte u našem BLOG -u. Povezane vesti: (VIDEO) Veliki broj ljudi ispred stanice u Novom Sadu, istaknuta imena 14 stradalih u tragediji Vesti pre 20 min 3 Vesti pre 20 min 3 Dašić: Vlasti nije problem da otkrije koliko košta gradnja, već koliko košta „ugradnja“ Vesti pre 19 min 0 Vesti pre 19 min 0 TOK za : „Kad VJT utvrdi uzrok odlučićemo da li ćemo postupati“ Vesti pre 19 min 0 Vesti pre 19 min 0",Građani i u Podgorici pale sveće za stradale u Novom Sadu,2024-11-02
" / Milan Nikić Na Đačkom trgu u Kragujevcu u subotu u 18 časova građani će se okupiti i upaliti sveće u znak sećanja na poginule u tragediji koja se desila na Železničkoj stanici u Novom Sadu u petak, 1. novembra. Reč je o spontanom okupljanju Kragujevčana, a na trg ispred Prve kragujevačke gimnazije. Građani su pozvani preko društvenih mreža. Sve o ovom događaju čitajte u našem BLOGU . „Kada sam čula prasak, mislila sam da je bombardovanje“: Šta kažu Novosađani za  o nesreći Vesti 13:49 14 Vesti 13:49 14",Kragujevac za Novi Sad večeras na Đačkom trgu,2024-11-02
"Ministar građevinarstva, saobraćaja i infrastrukture Goran Vesić kazao je da se istražuje zašto nadstrešnica Železničke stanice u Novom Sadu nije bila predmet rekonstrukcije i da će istraga pokazati ko je odgovoran za nesreću u kojoj je stradalo 14 osoba. „Ovo što se dogodilo je predmet istrage, u toku je inspekcijiski nadzor kako se dogodilo da nadstrešnica padne. I utvrdiće se to zašto nadstrešnica nije bila deo plana rekonsturkcije i ko je utvrdio da nije neophodno da se ona rekonstruiše“, naveo je Vesić gostujući na RTS. On je kazao da su u projektu rekonstrukcije učestvovali Saobraćajni institut CIP, koji je uradio projekat, zatim Infrastruktura železnice Srbije koja je nadležna za stanicu i kineski partneri. Pročitajte još U Srbiji danas Dan žalosti, u Novom Sadu trodnevna Vesti 08:16 27 Vesti 08:16 27 „Idejno rešenje je pušteno u maju 2020. godine, a idejni projekat je usvojen u avgustu iste godine. Sama građevinska dozvola je izdata u oktobru 2021. U tom procesu postoje oni koji procenjuju samu statiku i oni daju predloge koji prolaze stručnu reviziju. Neko je na osnovu toga doneo odluku da ta nadstrešnica u konstruktivnom smislu ne bude predmet rekonstrukcije“, dodao je ministar. U Srbiji je danas Dan žalosti , proglašen zbog pogibije 14 ljudi na koje je pala nadstrešnica Železničke stanice u Novom Sadu.","Vesić: U toku je istraga, utvrdićemo ko je odgovoran za nesreću u Novom Sadu",2024-11-02
"TANJUG/ NENAD MIHAJLOVIĆ ""Bio sam pretposlednji u dugoj koloni u redu za kartu. Da sam došao minut ili dva kasnije, zahvatilo bi i mene i palo na mene. Grunulo je kao bomba. Mislio sam u trenutku da je bomba eksplodirala napolju koliko je jak zvuk napravilo"", prenosi portal 021. Oni pišu da je jedan njegov čitalac opisao kako je izgledao trenutak kada se srušila teška armirano-betonska nadstrešnica Železničke stanice u Novoom Sadu koja je ubila najmanje 14 ljudi. Čitalac portala 021 kaže da je nadstrešnica je u trenutku pala. „U momentu je taj armirani beton pao, nije uopšte malo po malo pucao, pa da čovek može da pobegne, nego samo se srušio. Cela zgrada se zatresla i mi svi unutra smo se uplašili da će sada kupola na nas pasti kako je počeo krov da se ljulja“, opisuje on. „Ljudi su zapomogali i kako smo izlazili na drugi izlaz, samo sam čuo kako ljudi iz ruševina zapomažu. Neki su krenuli da pomažu, ali ti ne možeš prići nikako i da bacaš te ruševine, to je težak beton. Najgore je što je zapomaganje prestalo i samo je nastala sablasna tišina“, opisao je čitalac. Podsećamo, danas nešto pre 12 sati na železničkoj stanici u Novom Sadu obrušila se nadstrešnica koja je pala i ubila 14 ljudi . Troje povređenih u ovoj nesreći je u kritičnom stanju i lekari im se bore za život. Sve o tragediji koja se dogodila u Novom Sadu čitajte u našem BLOG-u . Povezane vesti: VJT u Novom Sadu: Do sada iz ruševina izvučeno 14 tela Vesti 19:23 26 Vesti 19:23 26 (FOTO) Građani u Novom Sadu pale sveće žrtvama nesreće na Železničkoj stanici Vesti 18:40 9 Vesti 18:40 9 „Davali smo im vodu dok su mašine radile“: Spasioci opisali akciju potrage za povređenima u Novom Sadu Vesti 18:16 11 Vesti 18:16 11","Očevidac tragedije u Novom Sadu: Grunulo je kao bomba, mislili smo da će se cela zgrada srušiti",2024-11-01
"/ wellphoto Međunarodna federacija novinara saopštila je danas da nacionalne vlade treba da snose odgovornost u slučajevima kada su novinari ubijeni ili targetirani, a da je tokom 2024. stradalo najmanje 76 medijskih radnika, prenelo je Udruženje novinara Srbije (UNS). Federacija novinara osudila je stav Izraela prema novinarima i navela u saopštenju da je 46 ljudi koji su izveštavali iz Gaze stradalo. „Najmanje 146 novinara izgubilo je život u Gazi od početka sukoba u oktobru 2023. godine, što je najkrvaviji period u istoriji novinarstva“, stoji u saopštenju. Dodaje se da je u Pakistanu ubijeno devet novinara ove godine, da je u Kolumbiji zabeleženo više slučajeva pretnji, napada i dva ubistva tokom 2024. godine. Navedeno je da je na Kosovu 19 ubistava novinara ostalo nekažnjeno, a da je u Sudanu trnutno rat tokom kog je stradalo najmanje četvoro medijskih radnika. Predsednik Međunarodne federacije novinara Dominik Pradalije ocenio je da ;ne postoji slobodno i sigurno okruženje za rad novinara. „Vlade širom sveta moraju snositi odgovornost za zločine počinjene protiv novinara, a UN mora učiniti više da očuva slobodu medija, uključujući poziv na sprovođenje svojih rezolucija. Krajnje je vreme da međunarodna zajednica kaže ‘kraj nekažnjivosti’ i usvoji obavezujuću UN Konvenciju o sigurnosti i nezavisnosti novinara i drugih medijskih profesionalaca“, naveo je Pradalije, a preneo UNS. Dva novinara ubijena u Meksiku za manje od 24 časa Svet 31. okt 2024 0 Svet 31. okt 2024 0 Uhapšeni zbog pretnji novinarki preko društvenih mreža Vesti 30. okt 2024 0 Vesti 30. okt 2024 0",Međunarodna federacija novinara: Odgovornost za targetiranje i napade na novinare na nacionalnim vladama,2024-10-31
"Dva autobusa sa prosvetarima iz Niša, koji su jutros krenuli da se pridruže kolegama u protestu u glavnom gradu, stigli su u Beograd, uprkos pokušajima prethodnih dana da u tome budu onemogućeni. Naime, kako su prosvetari rekli za , na prevoznike iz Niša je vršen pritisak iz BIA i MUP da ne prevoze prosvetare u Beograd, te su prema rečima jednog od prosvetara, ""na jedvite jade"" našli prevoz, ali u drugom gradu. Slično se desilo i prosvetarima iz Kruševca, ali njima jutros nije ni dozvoljen polazak, te su onda neki od njih krenuli automobilima put Beograda. Povezane vesti Prosvetari iz Niša, uprkos pritiscima iz MUP i BIA, našli prevoznika – krenuli u Beograd, prati ih policija Vesti 01. nov 2024 9 Vesti 01. nov 2024 9 Protest prosvetara u Beogradu: Uživate li što nas čitavog života potucate po ulicama? Vesti 01. nov 2024 46 Vesti 01. nov 2024 46 U znak podrške kolegama koji traže svoja prava na skupu u Beogradu, u Nišu se okupilo više stotina prosvetara. Prema navodima iz Unije sindikata prosvetnih radnika, ima oko 600 prosvetara. Vladimir Zlatanović iz Unije sindikata prosvetnih radnika kaže da je skup u Nišu ad hok događaj, uslovljen onim što se dešavalo poslednjih 48 sati u Nišu, „da budemo tretirani maltene kao državni neprijatelji, mi koji smo stub ovog društva“. „Ovo je revolt naših koleginica i kolega na takvo stanje, pokazivanje minimalnog integriteta na to što je država opet ponudila nešto što je sramno“, ocenio je on ponudu vlasti da prosvetarima i ostalim zaposlenim u prosveti plate budu povećane za 11 odsto, što prosvetari smatraju „nedostojnim profesije kojom se bave. Na pitanje da li misli da imaju podršku roditelja, on kaže da smatra da imaju, „jer je i njima jasno da se borimo i za njih i za njihovu decu, za par decenija neće biti kadra u obrazovanju, ili će biti potpuno neadekvatan“. A da li su tačne kuloarske priče da se uslovljavaju oni zaposleni u prosveti koji nemaju ugovore za stalno, on kaže da je to opštepoznato. „Tvrdim da će zvanični podaci biti drukčiji od ove slike… Onima koji nemaju ugovore dovoljno je došapnuti da danas moraju da rade i oni će ostati i držati nastavu, i onda se škola proglašava da nije bila u potpunoj obustavi.  Iz MUP su demantovali da su vršili pritisak na prevoznike da ne voze prosvetne radnike u Niš. Nakon što su se okupili, niški prosvetari krenuli su u šetnju. Sa glavnog niškog šetališta uputili su se prema zgradi skupštine grade, odakle će nastaviti ka policijskoj upravi, kako bi njenim pripadnicima uputili poruku da nije po zakonu što su upozoravali prevoznike da ne treba da voze prosvetare u Beograd, jer će trpeti posledice. Zbog toga je manje ljudi otišlo na protest, ali su zato rešili da se okupe u Nišu, ali i da izraze revolt. Jedan od učesnika protesta kaže da su se okupili zbog boljeg sistema obrazovanje. Njegova koleginica je, na pitanje zašto nije otišla na protest u Beograd, rekla da je bio ograničen broj zaposlenih po školama koji su mogli u Beograd. Ukazala je da je tu jer su škole poslednja rupa na svirali, „nemamo sredstva, opterećenje“. Prosvetni radnici u Nišu kreću se isključivo trotoarima, jer se radi o neprijavljenom skupu, zato i tvrde da je skup spontan.","Protestna šetnja prosvetara u Nišu, oni koji su jutros krenuli stigli u Beograd, kruševačkim nije dozvoljeno da pođu",2024-11-01
"Osam tela je izvučeno ispod ruševina u nesreći na Železničkoj stanici u Novom Sadu, rekao je ministar unutrašnjih poslova Ivica Dačić. Podsetimo, najmanje jedna osoba stradala je u urušavanju nadstrešnice na Železničkoj stanici u Novom Sadu, a više od 30 je povređeno. „Osam tela su izvučena ispod ruševina, dvoje ljudi je u bolnici, ali stanje jedne osobe je veoma teško i noge su mu amputirane. Sa dvoje ljudi ispod ruševina smo u kontaktu. Upravo se radi na tome da se oni izvuku. Videćemo šta će se još naći ispod ruševina“, rekao je Dačić. Među osobama sa kojima spasioci komuniciraju, a koje još nisu izvučene, jedna je žena i jedna devojka, rekao je on. /Lea Apro /Lea Apro TANJUG/ NENAD MIHAJLOVIĆ TANJUG/ NENAD MIHAJLOVIĆ TANJUG/ NENAD MIHAJLOVIĆ TANJUG/ NENAD MIHAJLOVIĆ TANJUG/ NENAD MIHAJLOVIĆ /Lea Apro Dačić je rekao da su spasioci bili na mestu nesreće nekoliko minuta nakon poziva. „Blizu 80 spasilaca iz više gradova učestvuje u spasavanju. Akcija je izuzetno teška i trajaće još nekoliko sati“, rekao je on. Povezane vesti Završena akcija spasavanja: 14 stradalih i troje teško povređenih u urušavanju nadstrešnice na Železničkoj stanici Vesti 23:31 602 Vesti 23:31 602 Gradonačelnik Novog Sada: Više od 30 povređenih na Železničkoj stanici Vesti 01. nov 2024 14 Vesti 01. nov 2024 14 Na pitanje ko je odgovoran za nesreću, rekao je da sada akcenat treba da bude na spasavanju ljudi ispod ruševina. „Ovo je jedan od najtežih dana u posleratnoj istoriji Novog Sada i užasna tragedija. U ime Vlade i svih građana Srbije želim da izrazim saučešće porodicama stradalih. I da se zahvalim svim spasiocima koji se bore da pomognu ljudima pod ruševinama“, rekao je premijer Srbije Miloš Vučević. Dodao je da će insistirati da se pronađu odgovorni i oni koji su morali da upozore nadležne da određene stvari moraju da se poprave. Sve o nesreći pročitajte u našem BLOGU . Pogledajte još:","Dačić: Osmoro mrtvih u nesreći u Novom Sadu, ispod ruševina devojka",2024-11-01
"Đorđe Miketić ispred ""Most ostaje"" poziva večeras građane i političke organizacije na 15-minutnu blokadu upozorenja Beograda na vodi kod Savskog mosta, koja će krenuti u 18 časova. Kako kaže, vlasti najviše smeta što se oni sada nalaze na privatnoj parceli, ali i da ne treba nipodoštavati moć građana koji uspeli da blokiraju rušenje četiri puta. „Ovo je već četvrto uklanjanje koje mi odlažemo… Moć građana nikada ne bih nipodoštavao. Moramo da uđemo u dijalog sa našim institucijama. Ako krene rušenje, pozivam građane večeras u 18 časova na 15-minutnu blokadu upozorenja Beograda na vodi, skupićemo se ovde. Mi smo trenutno na privantoj parceli, to njih najviše boli“, kazao je on za . Kako kaže, formiraće se kolona. Aktivisti prenoćili kod Starog savskog mosta: Branićemo ga fizički, vlast odbija da nam pokaže rešenja o rušenju Vesti 01. nov 2024 35 Vesti 01. nov 2024 35 Kod Starog savskog mosta dizalice, ali radnika nema – poslednji dan pred zatvaranje? Vesti 01. nov 2024 10 Vesti 01. nov 2024 10 „Skupljaćemo se u 18 časova, formiraćemo kolonu, prijavićemo skup policiji i pokazaćemo šta znači blokada saobraćaja, jer ovde očigledno postoje dva Beograda“, nastavlja on. Šatori su postavljeni kod kružnog toka, blizu nekadašnje autobuske stanice, a plan je, navodi Miketić, da se dežura i da se ostatak građana alarmira u pravom trenutku, kad se vide mašine. „Juče nakon protesta ostalo je dosta ljudi do 2,3… Od tada pa do nekih jutarnjih časova ostalo je oko 20 ljudi, što je i očekivano. Nismo očeivali da noćas zatvore most, to će uraditi večeras tj. sutra ujutru. Napravili smo neke akcije. Jutros smo komunicirali, javno pozivam Šapića i Vesia da dođu ovde… Mnogo papirai peticija smo im poslali, zovem ih da dođu, možda ne razumemo kako će beograd biti bolji a već tonemo u saobraćajni kolaps“, poručio je aktivista.",Miketić poziva na „blokadu upozorenja“ Beograda na vodi – borba za očuvanje Savskog mosta,2024-11-01
" Beloruski novinar i aktivista Andrej Gnjot izrazio je saučešće celom srpskom narodu zbog pogibije 14 osoba u urušavanju dela zgrade Železničke stanice u Novom Sadu. On je ocenio da se u Novom Sadu dogodila strašna tragedija i da on izražava saučešće. Gnjot je, pošto je u pritvoru u Srbiji bio godinu dana, sada na slobodi i nalazi se u Berlinu. Sve o nesreći čitajte u našem BLOGU . Pročitajte još UŽIVO BLOG: Nadstrešnica bila predmet radova, počinju saslušanja „od vrha“, zakazan skup ispred stanice Vesti pre nekoliko minuta 27 Vesti pre nekoliko minuta 27 VJT u Novom Sadu: Identifikovane sve žrtve, naloženo i saslušanje Vesića Vesti 11:11 27 Vesti 11:11 27","Andrej Gnjot: U Novom Sadu se dogodila strašna tragedija, izražavam saučešće celom narodu",2024-11-02
"JKP Naisus Više hiljada građana u naselju Bubanj i okolini, od petka je danju bez vode. Nema naznaka kada će vodosnabdevanje u ovom delu Niša biti normalizovano. Rokovi su svakodnevno pomerani. Strpljenje građana je pri kraju – otkako su jutros ponovo slavine suve. Juče su iz vodovoda za  tvrdili da su preksinoć, u utorak uveče do 20 sati sanaciju završili, te da je. Međutim, od jutros ponovo nema vode, a noćas je iz „rupe“ na ulici u kojoj su radili – ponovo počela da izvire velika količina vode. Danas, ipak, kažu tvrde da će u 16 sati vodu dobiti svi i biće mirni oko dve sedmice. Tada stanovnike Bubnja očekuju još dva, do tri „suva“ dana – bez vode. Žitelji Bubnja za  kažu da ih je vodovod „Naisus“ loše informisao o isključenjima, iako su o svakom pomeranju rokova za okončanje radova saopštavali na svom sajtu. Podsećaju ove Nišlije da su bez vode bili u petak, ponedeljak i utorak: na dnevnom nivou više od 10 sati vezano, a ne šest, kako su iz vodovoda napisali u saopštenju. U dopisu od utorka, Naisus je naveo da je „u cilju poboljšanja vodosnabdevanja korisnika koji žive na prostoru prve visinske zone u naselju Bubanj, u petak započeo opsežne radove u Ulici vojvode Putnika, u sklopu kojih je izvršeno osposobljavanje i zamena deoničnog zatvarača na vodovodnoj mreži“. „Ovako zahtevni radovi u tehničkom smislu, za posledicu su imali privremeni prekid u snabdevanju vodom u periodu od 12 – 18 sati, što je uzevši u obzir složenost radova, optimalan period. JКP „Naissus“ je utorak 29.10.2024. godine nastavio obavljanje složenih radova na navedenoj lokaciji, preciznije na uglu ulica Vojvode Putnika i Trebinjske“, navode iz vodovoda uz opasku da ovakav tip intervencija na vodovodnoj mreži zahteva „primenu stručnih znanja zaposlenih“, ali nepredviđene okolnosti radove mogu da produže.","Niško naselje Bubanj od petka danju bez vode, ne zna se kada će snabdevanje biti normalizovano",2024-10-31
"/ Save nature and wildlife Ministar građevinarstva, saobraćaja i infrastrukture Goran Vesić rekao je danas da je Srbija dobila zeleno svetlo za radove na železničkoj deonici Beograd-Niš i ocenio da sada ""mogu da se izdaju građevinske dozvole kako bi počeo taj projekat"". On je gostujući na Radio-televiziji Srbije (RTS) kazao da je Srbija visoko usklađena sa Evropskom unijom (EU) u oblasti saobraćaja i podsetio da je EU od 2000. godine do danas dala „milijarde evra bespovratne pomoći granta“. Povezane vesti Vlada usvojila uredbu o prostornom planu za prugu Beograd-Niš Vesti 24. okt 2024 9 Vesti 24. okt 2024 9 Vesić: Brza pruga Beograd-Niš koštaće nešto manje od 2,8 milijardi evra Ekonomija 24. feb 2023 13 Ekonomija 24. feb 2023 13 Vesić je kazao da pripremaju osam zakona koji treba da se stave na raspravu u Skupštini koji se tiču železnica, goriva, puteva, kao i Nacionalno transportna strategija. Rekao je da će uz pomoć tih zakona Srbija biti usklađena sa propisima EU. Vesić je izjavio da će radovi početi u drugoj polovini naredne godine, a da pruga neće biti zatvorena za saobraćaj, kao i da će radovi na njoj trajati između tri i pet godina. „Imaćemo 230 kilometara pruge, a faze izgradnje podeljene su u nekoliko faza“, rekao je Vesić. Naveo je da će se dograditi devijacije na trasi Beograd-Niš kako bi bilo moguće da se vozovi kreću 200 kilometara na sat. Kazao je da će region biti potpuno povezan prugama i da će Evropa najviše ulagati u železnicu. „Biće potpisana izjava četiri zemlje, Srbije, Mađarske, Severne Makedonije i Grčke, koje će zajednički graditi prugu između Budimpešte i Patre“, rekao je Vesić.","Vesić: Srbija dobila zeleno svetlo za prugu Beograd-Niš, radovi počinju u drugoj polovini 2025.",2024-10-31
"/T. Schneider Evropska komisija otvorila je istragu protiv kineske onlajn prodajne platforme Temu osumnjičene da nedovoljno deluje protiv prodaje ilegalnih i potencijalno opasnih proizvoda. „Želimo da se uverimo da prodavani proizvodi (na platformi Temu) poštuju norme EU i ne dovode u opasnost potrošače“, rekla je evropska komesarka za konkurenciju Margarete Vestager, u saopštenju. Nije određen pravni rok za završetak te istrage. Ukoliko se utvrdi da je Temu kriv za prekršaje mogo bi da dobije kaznu do šest odsto godišnje prodaje, prema novim evropskim propisima o digitalnim uslugama. Kompanija Temu koja beleži munjeviti rast u Evropi zahvaljujući smanjenim cenama međunarodna je verzija kineske velike platforme za elektronsku prodaju Pinduoduo, forimrane 2015. godine. Na njoj se nudi ogroman broj proizvoda od odeće, igračaka, ukrasa, alata do visoke tehnologije. Grupa se obavezala da će blisko sarađivati sa Evropskom komisijom. „Temu vrlo ozbiljno shvata svoje obaveze vezane za propise oko digitalnih usluga i stalno radi na zaštiti interesa potrošača. U potpunosti ćemo sarađivati sa regulatornim telima“, rekao je portparol kompanije. Početak istrage Brisela usledio je posle više upozorenja i pisanih upita upućenih toj platformi. Lažni „Temu“: Kako prepoznati prevaru SciTech 18. okt 2024 4 SciTech 18. okt 2024 4 Aplikacija Temu „zarazila“ i Srbiju: Iz Republičke unije potrošača upozoravaju na rizike Ekonomija 25. avg 2024 106 Ekonomija 25. avg 2024 106 Odnosiće se na sisteme uspostavljene da se ograniči prodaja proizoda koji nisu u skladu sa propisima EU, i posebno na sredstsvima primenjenim da se spreči ponovo pojavljivanje nepoželjnih trgovaca koji su prethodno suspendovani, objasnila je Evropska komisija. Evropska komisija će takođe ispitati rizike vezane za „koncepciju zavisnosti servisa“ onlajn prodaje, uključujući programe nagrada u smislu igara koji mogu da imaju „negativne posledice na fizičku i mentalnu dobrobit korisnika“. Komisija će se takođe osvrnuti na sisteme preporuke proizvoda kod korisnika, i obaveze Temua da otkrije glavne parametre korišćene u tim sistemima. Evropska komisija takođe sumnja da Temu ne poštuje obavezu o pružanju ; istražiteljima pristup podacima te platforme. Evropska udruženja potrošača u maju su uložila žalbu protiv Temua, optužujući ga da koristi obmanjujuće objave da podstakne korisnike da više troše na toj platformi. Kompanija je 11. oktobra saopštila da je od proleća već preduzela znatne mere i isstakla da će nastaviti da „usavršava“ svoju praksu u okviru „regulisanja digitalnih usluga“. Krajem septembra šest zemalja EU, među kojima Francuska i Nemačka tražile su od Komisije da zaoštri propise u odnosu na Temu. „Svakog dana stotine hiljada paketa stižu kod nas, uglavnom iz Kine, sa robom koja ne poštuje propise evropskog tržišta“, rekao je nemački državni sekretar za ekonomiju Sven Gigold tokom sastanka sa svojim kolegama EU u Briselu.",Brisel otvara istragu protiv Temua: Za šta je sve osumnjičena popularna onlajn platforma,2024-10-31
" Ekipa Hitne pomoći je na terenu zbog saobraćajne nezgode na Zrenjaninskom putu kod Imleka, a prijavljeno je da su dve osobe povređene. U saobraćajnoj nezgodi koja se sinoć desila u Borskoj ulici kod broja 72, zbrinuta je osoba od 23 godine sa težim povredama i prevezena je na Vojnomedicinsku akademiju (VMA). Ekipe Hitne pomoći u Beogradu imale su tokom protekle noći 98 intervencija od kojih je 18 bilo na javnim mestima, rečeno je u toj službi agenciji Beta. Najviše su se javljale osobe sa teškoćama u disanju.",Dve osobe povređene u saobraćajnoj nezgodi na Zrenjaninskom putu,2024-10-31
"Od decembra centralna kuhinja, koja je kuvala za ceo Klinički centar Srbije se gasi, a hranu za pacijente pripremaće privatna firma i to po ceni tri puta višoj od one koju je do sada naplaćivao Tehničko-ekonomski centar Kliničkog centra Srbije. Više desetina radnika te ustanove ostaće bez posla, a jedina opcija koja im se nudi jeste prelazak upravo u firmu koja im je preuzela posao. Oni za to krive ministra zdravlja Zlatibora Lončara. Radnici kuhinje Tehničko-ekonomskog centra KC Srbije ostaće bez posla. Oni su do sada spremali obroke i hranili sve pacijente Kliničkog centra, ali će od decembra njihov posao preuzeti privatni konzorcijum predvođen firmom ProChef. Milica Novaković je jelovničar. Njen posao je obrada dijetnih lista koje su slale klinike. Povezane vesti: Klinički centar gasi centralnu kuhinju, radnici kažu da ih direktor tera da pređu kod privatnika Vesti 25. okt 2024 125 Vesti 25. okt 2024 125 „Trideset sedam godina staža i nekih sedam meseci. S čim sam se suočila da sa 60 godina ostanem bez posla“, kaže Milica Novaković. Radnici tvrde da im je rečeno kako otpremnine ne mogu da dobiju jer novca nema i da je jedina opcija za njh da pređu u privatni firmu ProChef čija je kuhinja u Dobanovcima i koja je na tenderu dobila njihov dosadašnji posao. „Jednostavno nama je direktor došao i saoštio da on kao poslodavac nama izlazi u susret da mi možemo da počnemo da radimo za ProChefa, a ako to nećemo da nema ni biroa ni otpremnine“, objašnjava Jelena Miljušević, radnica Tehničko-ekonomskog centra. Pojedini radnici, uglavnom kuvari koji lako mogu naći posao, sami su dali otkaz. „Rečeno je da ukoliko ne prihvatimo zamenski posao koji je on nama našao, da ćemo ostati bez posla“, navodi Ljiljana Tapić, kuvarica. Nije jasno zašto je RFZO koji plaća obroke prihvatio cenu koju je ponudio konzorcijum pet privatnih firmi, a ta cena je oko 2.100 dinara za tri obroka dnevno, dok je do sada TEC naplaćivao 830 dinara za istu uslugu. : Po vašem mišljenju, ko stoji iza odluke da privatnici preuzmu TEC-ove poslove u KC? „Po svemu ovome kako se radi ja mislim da je to ministar Lončar. U prošlom periodu vladavine ministra Lončara je ugašena centralna perionica TEC-ova da bi sve stalo kako je došla Dana Grujičić. Evo, ministar je došao ponovo i opet je krenuo na nas, od prvog dana“, kaže Željko Avramović, radnik Tehničko-ekonomskog centra.  uputio je pitanja ministru Zlatiboru Lončaru i o ceni obroka i o pravu na otpremninu radnika TEC-a, ali odgovor nije stigao. Direktor TEC-a Rade Bogdanović javio se  i rekao da pokušava da spasi svoje zaposlene time što im nudi mogućnost prelaska u drugu firmu u kojoj bi nastavili da rade. „Zaposlenima za kojima prestane potreba, u postupku rešavanja viška zaposlenih, kao mera zapošljavanja, može biti ponuđen rad kod drugog poslodavca. Ukoliko poslodavac ne ponudi meru zapošljavanja, zaposlenima prestaje radni odnos- kao tehnološkom višku, uz isplatu otpremnine“, naveo je za  Rade Bogdanović, direktor Tehničko-ekonomskog centra. Bogdanović kaže da se na tender RFZO-a nije prijavio jer su uslovi bili postavljeni tako da ih TEC ne može ispuniti. Da je tražen izrazito visok depozit, bankarske garancije koje nije mogao da ispuni, kao i da je tender formiran tako da je zahtevano snabdevanje više bolnica u sistemu, ne samo Kliničkog centra. #related-news_1","Hranu za pacijente KC Srbija spremaće privatna firma, i to za tri puta više novca: Radnici ostaju bez posla",2024-10-31
"Tanjug/Evan Agostini (INVL) Nemačka manekenka Hajdi Klum svake godine dokazuje da je kraljica maskiranja. Hajdi Klum je na svoju 23. Halloween žurku u Njujorku stigla u pratnji supruga Toma Kaulica, a oboje su došli maskirani u E.T.-ja, lika iz kultnog filma “E.T. the Extra-Terrestrial” iz 1983. godine, reditelja Stivena Spilberga. (FOTO) Kostimi Hajdi Klum za Noć veštica su uvek epski Lifestyle 31. okt 2024 1 Lifestyle 31. okt 2024 1 Poznati za Noć veštica: Hajdi Klum još jednom dokazala da je kraljica maskiranja Showbiz 01. nov 2023 0 Showbiz 01. nov 2023 0 Hajdi je njihove kostime pokazala na svom profilu na Instagramu. Ranije je poručila pratiocima da “nikad neće pogoditi” šta im ove godine sprema. Već više od 20 godina Klum pomno razrađuje svoje kostime za Noć veštica i oduševljava obožavaoce. Tako je i dobila nadimak kraljica Noći veštica. U razgovoru za People rekla je da postane nervozna pre nego što pokaže svoj kostim. “Uvek se osećam anksiozno”, otkrila je. Tanjug/Evan Agostini/Invision/AP “Ne isprobavam svoje maske i kostime, ne mogu da ih isprobam pre same Noći veštica. Tako da nikada ne znam hoće li sve savršeno da funkcioniše. Onda se nešto neočekivano dogodi, a ja pomislim samo: ‘O, Bože’”, ispričala je Hajdi. Tanjug/Evan Agostini/Invision/AP Od crva do Džesike Rebit Hajdi se prošle godine na svom Halloween partiju pojavila u kostimu pauna, a proteklih godina je priredila brojna iznenađenja. Crv, Fiona iz Šreka, vukodlak iz Džeksonovog trilera, Alien, leptir, starica i Džesika Rebit samo su neki od kostima u kojima se pojavila, prenosi Citymagazin .",Hajdi Klum je i ove godine za Noć veštica briljirala sa kostimom (FOTO),2024-11-01
"Sanja Kosović/ ""Za tregediju u Novom Sadu svi nadležni moraju da preuzmu odgovornost - od Ministarstva infrastrukture, Javnog preduzeća Železnice Srbije, do Gradske uprave... Umesto da sami preuzmu odgovornost i podnesu ostavke, mi treba da nagađamo ko je kriv za ovu tregediju"". izjavio je bivši gradonačelnik Novog Sada i član Narodnog pokreta Srbije Borislav Novaković. Najmanje osam osoba stradalo je u urušavanju nadstrešnice na Železničkoj stanici u Novom Sadu, a više od 30 je povređeno. Osam tela je izvučeno ispod ruševina u nesreći na Železničkoj stanici u Novom Sadu, rekao je ministar unutrašnjih poslova Ivica Dačić. Dačić: Osmoro mrtvih u nesreći u Novom Sadu, ispod ruševina devojka Vesti 01. nov 2024 107 Vesti 01. nov 2024 107 “Ovo je užasna tragedija. Jedini način na koji možemo da pomognemo je da damo krv. Pozivam sve Novosađane da dođu da daju krv i da tako pokušamo do spasimo povređene”, rekao je Novaković za . On je naglasio da za tragediju koja se desila u Novom Sadu svi nadležni moraju da preuzmu odgovornost. “Od Ministarstva infrastrukture, Javnog preduzeća Železnice Srbije, do Gradske uprave… Ne očekujemo u ovim trenucima da pričamo o krivcima, ali ljudi iz vlasti se ponašaju osiono. Umesto da sami preuzmu odgovornost i da sami podnesu ostavke, mi treba da nagađamo ko je kriv za ovu tragediju“. rekao je Novaković za .","Novaković : Za tragediju u Novom Sadu krivi Ministarstvo infrastrukture, Železnice Srbije i Gradska uprava, odgovorni da podnesu ostavke",2024-11-01
" U urušavanju nadstrešnice Železničke zgrade u Novom Sadu stradala je najmanje jedna osoba, a više njih je povređeno. Zgrada je nadavno rekonstruisana, i to dva puta. Svečano je otvorena 5. jula. Obraćanja zvaničnika još nema, a bageri raščišćavaju otpale delove. Pogledajte kako to izgleda: View this post on Instagram A post shared by 192.RS (@192_rs) View this post on Instagram A post shared by 192.RS (@192_rs) VESIĆ: „ŽELEZNIČKA STANICA NOVI SAD OD DANAS POTPUNO U FUNKCIJI“ 5. 7. 2024. Danas ⤵️ pic.twitter.com/okejRMowmh — Dobrica Veselinović (@dobrinacelnik) November 1, 2024",(VIDEO) Bagerima se podiže otpala betonska konstrukcija na Železničkoj u Novom Sadu,2024-11-01
"TANJUG/ JADRANKA ILIĆ ""Kao predsednik tražim od tužilaštva u Novom Sadu, Vlade Srbije da odgovorni za ovo što se dogodilo budu procesuirani i strogo kažnjeni. Kada sam pomenuo Vladu, tražim i političku i krivičnu odgovornost"", rekao je predsednik Srbije Aleksandar Vučić. „Znam samo da 60 godina tu nadstrešnicu nismo renovirali, kada smo sve renovirali, samo nju nismo, zašto – ne znam, neko će valjda da pruži odgovore“, dodao je Vučić. Rekao je i da su posebno krivi oni što su projekotvali, izvodili. „Možda nisu izvodili, odgovorni su oni čija je dužnost bila infrastruktura, železnica, saobraćajna infrastruktura“, rekao je predsednik Srbije. Građani odaju poštu stradalima: „Ovakva katastrofa nije zadesila Novi Sad od bombardovanja“ Vesti 19:58 10 Vesti 19:58 10 Očevidac tragedije u Novom Sadu: Grunulo je kao bomba, mislili smo da će se cela zgrada srušiti Vesti 19:50 16 Vesti 19:50 16 Mladiću od 18 godina amputirana noga, dve devojke teško povređene i životno ugrožene Vesti 19:42 9 Vesti 19:42 9 Vučić je naveo da se obrušila nadstrešnica na ljude koji su se našli u blizini i da je poslednja informacija da je nastradalo 14 osoba. „Od toga pet još nismo identifikovali, osam su državljani Srbije, jedna osoba je iz Severne Makedonije. Porodicama želim u ime svih građana Srbije da izrazim saučešće i večeras je teško govoriti, teško je bilo šta racionalno reći. I u takvim trenucima moramo da smognemo snage da se ujedinimo, pomognemo porodicama stradalih i učinimo sve u našoj moći da šteta bude što je moguće manja i da ljudima pomognemo“, rekao je. Predsednik Srbije je zhavalio spasiocima i poručio da smo uspeli da u tragediji pokažemo srce i dušu naroda. „Cela Srbija je stala, zanemela, u jednom trenutku kada su spasioci uspeli da izvuku mladu ženu, a lekari su već bili spremni da joj odseku ruku jer je bila priklještena betonom, pa su mašinima uspeli da je izvuku, video sam suze radosnice kod spasilaca i to govori koliko su bili veliki“, istakao je. Podsećamo, četrnaest osoba je stradalo u urušavanju nadstrešnice Železničke stanice u Novom Sadu. Portparol Hitne pomoći u Novom Sadu Zoran Krulj izjavio je da je jednom mladiću amputirana noga . „Osamnaestogodišnji mladić i devojke od 21 i 23 godine teško su povređeni i životno ugroženi u današnjoj tragediji na Železničkoj stanici u Novom Sadu. Mladiću od 18 godina amputirana je noga“, rekao je Krulj. Gradonačelnik Novog Sada Milan Đurić izjavio je da je više od 30 ljudi povređeno. Inače, ispod nadstrešnice nalazile su se klupe i veliki broj građana je bio na njima u trenutku pada. Dan žalosti proglašen je u subotu u celoj Srbiji, a tri dana u Novom Sadu. Opširnije u našem BLOGU. (FOTO) Građani u Novom Sadu pale sveće žrtvama nesreće na Železničkoj stanici Vesti 01. nov 2024 9 Vesti 01. nov 2024 9 „Davali smo im vodu dok su mašine radile“: Spasioci opisali akciju potrage za povređenima u Novom Sadu Vesti 01. nov 2024 11 Vesti 01. nov 2024 11 Građevinski inženjer o nesreći: U svakom koraku neko je mogao da napravi grešku Vesti 01. nov 2024 80 Vesti 01. nov 2024 80",Vučić o tragediji u Novom Sadu: Tražim i političku i krivičnu odgovornost,2024-11-01
"Twitter/printscreen/Ivan Mandić Gradonačelnik Novog Sada Milan Đurić i ove godine je nagradio policijske službenike na predlog Ministarstva unutrašnjih poslova, Policijske uprave u Novom Sadu. Sa po 40.000 dinara nagrađeno je 11 policijskih službenika „za ostvarene izuzetne rezultate u obavljanju policijskih poslova, od značaja za bezbednost ljudi i imovine građana i pravnih lica sa teritorije Novog Sada“, piše 021.rs. Za poslove od „značaja za bezbednost ljudi“ nagrađen je i pripadnik MUP-a koji se teretio da je tokom protesta 2020. godine u Novom Sadu napao i zadao povrede mladiću sa teškoćama u razvoju, navodi taj portal. U trenutku kada prima nagradu, isti pripadnik policije čeka odluku Ustavnog suda povodom žalbe koja je podneta zbog navodnog propusta u istrazi u krivičnom postupku protiv njega koji je završen odbacivanjem krivične prijave, a u kom se teretio za prebijanje mladića sa teškoćama u razvoju na protestu u Novom Sadu 2020. godine. Kako za 021.rs kaže punomoćnik oštećenog advokat Stefan Dulić, ustavna žalba podneta je zbog toga što država nije, iako je to njena obaveza, u ovom slučaju obezbedila delotvornu istragu. „Osim krivičnog postupka, tužena je i Republika Srbija radi naknade nematerijalne štete u parničnom postupku. Taj postupak je trenutno pod žalbom, prvostepena presuda je doneta i dosuđena je naknada štete, ali se pravobranilaštvo žalilo, tako da se čeka odluka Apelacionog suda u Novom Sadu“, navodi Dulić. Kako je 021.rs ranije pisao, krivičnu prijavu protiv dvojice policajaca u ovom slučaju odbacilo je Osnovno javno tužilaštva u Zrenjaninu, jer „ne postoje osnovi sumnje da je učinjeno krivično delo za koje se goni po službenoj dužnosti“. Punomoćnici oštećenog ocenili su tada da istraga nije sprovedena delotvorno, da je tužilaštvo postupalo sporo i da neke dokazne radnje nisu preduzete. Svedoci su, na primer, ispitani tek posle godinu i po dana od samog događaja, a policijska službenica koja je prvi put na snimku prepoznala osumnjičenog policajca se kasnije „predomislila“. Osim toga, telefon osumnjičenog veštačile su njegove kolege iz iste policijske uprave, što je dovelo u pitanje nezavisnost istrage. Advokat: Borba na Ustavnom sudu posle odbacivanja prijave za prebijanje mladića Vesti 27. jul 2022 26 Vesti 27. jul 2022 26 Odbačena prijava za prebijanje dečaka, osumnjičenog inspektora branio Đukanović Vesti 26. jul 2022 20 Vesti 26. jul 2022 20 Punomoćnici oštećenog smatrali su i da je jedan od faktora u odbacivanju krivične prijave bio taj što je branilac u ovom predmetu bio Vladimir Đukanović. Sam protest na kom su dvojica policajaca upotrebili silu protiv mladića koji je prolazio kroz centar grada desio se 8. jula 2020. godine. Dvojica policajaca su mladića srušila sa bicikla, bacila njegov bicikl i potom ga šutirala po telu i glavi. Inače, moguće je da će nakon završetka predmeta pred Ustavnim sudom, biti podneta i predstavka Evropskom sudu za ljudska prava. Ovo ne bi bio prvi slučaj da se Republika Srbija našla pred ESLJP zbog istog policijskog službenika. Prethodno je Sud u Strazburu presudio da Srbija na ime nematerijalne štete isplati 2.700 evra Novosađaninu i još 4.000 evra za troškove postupka, jer je bio pretučen u novosadskoj policiji 2014. godine. Osim toga, Apelacioni sud u Novom Sadu je 2023. godine doneo pravnosnažnu presudu u koristu uzbunjivača, policijskog inspektora iz Novog Sada, koji je trpeo odmazdu kolega zbog ukazivanja na prekomernu upotrebu sile od strane visokih funkcionera novosadske policije. Među nadređenima koje je on prijavio zvaničnim kanalima u MUP-u, Tužilaštvu, a potom i javnosti, nalazio se i sada nagrađeni policajac. Svedočio je i u slučaju protiv Dijane Hrkalović o svojim učestvovanjima u operativnoj obradi „Sačma“ koja je otvorena u odnosu na Darka Eleza. Pokret za preokret osudio nagrađivanje policajca Gradski odbor Pokreta za preokret Novi Sad je dana u saopštenju osudio odluku gradonačelnika Milana Đurića da sa 40.000 dinara nagradi policajca za „ostvarene izuzetne rezultate u obavljanju policijskih poslova“, iako je taj policajac bio prijavljen da je 2020. godine pretukao mladića s autitzmom tokom građanskih protesta. Dodali su da je nagrada dodeljena na predlog Ministarstva unutrašnjih poslova – Policijske uprave Novi Sad. „Iako postupak još nije okončan, odnosno predmet se nalazi na Ustavnom sudu, a moguće je da dođe do Strazbura jer pravosudni organi ‘nisu imali dovoljno dokaza’ za osuđujuću presudu, gradonačelnik Đurić je požurio da nagradi lice koje je pretuklo bespomoćnu osobu“, piše u saopštenju. Pokret za preokret smatra da se to moglo očekivati od Policijske uprave Novi Sad i gradonačelnika „jer su i do sada štitili nasilno ponašanje stranačke parapolicije, ali i aktivnih policijskih službenika“. „Pitamo gradonačelnika Milana Đurića da li mu je baš nasilno ponašanje prema građanima koji protestuju bilo kriterijum za dodelu nagrade. Koji su to ‘izuzetno ostvareni rezultati u radu’ ako se među njima nalazi prebijanje osobe sa autizmom“, piše u saopštenju. „Podsećamo da niko od pripadnika policije koji su prebijali građane na protestima u Beogradu i Novom Sadu nije sankcionisan, a očito ih sada režim i nagrađuje“, zaključuje Pokret za preokret.",021.rs: Novi Sad nagradio policajca koji se teretio za napad na mladića sa autizmom,2024-10-31
"KoSSev Trojici Srba koji su uhapšeni nakon sukoba u Banjskoj u septembru prošle godine sud u Prištini produžio je meru pritvora za još dva meseca, izjavio je advokat Miloš Delević. On je za Tanjug rekao da će odbrana podneti žalbu na ovakvu odluku suda, dodajući da nije preveliki optimista da će ona biti usvojena, piše rts.rs. „Podnećemo žalbe, ali bez preterane nade u njihovo usvajanje. Odbrana je takođe spremila prigovor protiv optužnice i protiv dokaza, koji će predati u zakonskom roku“, rekao je Delević. Dušan Maksimović, Blagoje Spasojević i Vladimir Tolić uhapšeni su nakon dešavanja u Banjskoj u septembru prošle godine i od tada su pritvoru. Suđenje u slučaju Banjska počelo je 9. oktobra. Pročitajte još: Kineski konzorcijum o Železničkoj u Novom Sadu: Nadstrešnica nije bila predmet rekonstrukcije Ekonomija 21:07 26 Ekonomija 21:07 26 U Novom Sadu potpuni muk: „Ovakav zločin, a ne nesreća, ne sme ostati zaboravljen“ Vesti 20:34 33 Vesti 20:34 33 „Svakom od nas je moglo da se desi“: Psihološkinja o identifikaciji sa žrtvama nesreće u Novom Sadu Vesti 20:25 2 Vesti 20:25 2",Produžen pritvor trojici Srba uhapšenih nakon sukoba u Banjskoj,2024-11-01
"printscreen/Vijesti Tokom današnje višesatne potere za Alijom Balijagićem policija je imala dojavu meštana sela Kukulje da je tamo, navodno, viđen opasni begunac osumnjičen za dvostruko ubistvo u Vraneškoj dolini u Crnoj Gori. Nakon dojave, jake policijske snage i jedinica Vojske Crne Gore, suzile su pretragu na deo oko tog sela nadomak Bijelog Polja. Policija pokušava da stegne „obruč“ i suzi prostor Balijagiću, koji pogranični pojas ka Srbiji više nego dobro poznaje. „U pitanju je veliki prostor. Nadamo se da su dojave meštana tačne i da se nalazi u ovom pojasu“, kazao je sagovornik iz vrha UP, pišu „Vijesti“. Crnogorska policija i elitna jedinica Vojske Crne Gore od jutros „češljaju“ teren u graničnom pojasu sa Srbijom u potrazi za Balijagićem, koji se sumnjiči da je prošlog petka u Sokocu počinio dvostruko ubistvo. Na terenu su helikopteri i vozila policije i Vojske. Kako javlja reporterka TVCG u selu Kukulje policija obezbeđuje prostor guste četinarske šume. Teren u šumi u koju je ušao Balijagić pretražuju i psi tragači. Meštanin bjelopoljskog sela Kukulje kazao je za Portal RTCG da su njegova majka i snaha uočile u svom voćnjaku Balijagića. Kako je saopštio Kukuljanin, čije ime zbog njegove bezbednosti portal ne objavljuje, majka i snaha su Balijagića videle sa udaljenosti od dvadesetak metara kako prolazi kroz porodični voćnjak odakle je pobegao u šumu. „U tom trenutku je policija bila blizu i on je utekao u šumu, a oni su krenuli za njim. Očekujem da će brzo biti uhapšen“, kazao je izvor. Inače, kazao je da meštani sumnjaju da se Balijagić od dana kad je počinjen zločin skrivao u njihovom selu. „Dešavale su se neke neobične stvari, provaljena je i jedna kuća“, rekao je on. Policija i vojska Crne Gore „češljaju“ sela kod granice sa Srbijom: Moguće da se tu krije opasni ubica Region 31. okt 2024 7 Region 31. okt 2024 7 Međunarodna poternica za okorelim ubicom u Crnoj Gori: Uključene i policije Srbije i Crne Gore (VIDEO) Region 31. okt 2024 2 Region 31. okt 2024 2","Sužena pretraga za okorelim ubicom na selo Kukulje, uključeni i psi tragači, meštani dojavili da je tamo",2024-10-31
"TANJUG/ Ministarstvo rudarstva i energetike/ Ana Paunković Ministarka rudarstva i energetike Dubravka Đedović Handanović izjavila je da očekuje da izmene Zakona o energetici budu u parlamentu do kraja godine i ukoliko budu usvojene, biće ukinut moratorijum na izgradnju nuklearnih postrojenja u Srbiji, saopštilo je danas Ministarstvo. Sredinom naredne godine biće završena preliminarna tehnička studija za razmatranje mirnodopskog korišćenja nuklearne energije, koja treba da pokaže šta je najpogodnije za naše uslove, rekla je Đedović Handanović u razgovoru sa zamenikom generalnog direktora Međunarodne agencije za atomsku energiju (IAEA) Hua Liujem. Ona je navela da je važno da razumemo koji su troškovi i vremenski okvir i prema tome nastavimo da produbljujemo saradnju sa IAEA. Srbija želi nuklearnu energiju: Ali na čelu ključne institucije čovek čija diploma budi sumnje Vesti 15. okt 2024 76 Vesti 15. okt 2024 76 Srbija bez kadrova za nuklearke: „Nuklearni fizičari su važni koliko i piloti“ Vesti 22. sep 2024 57 Vesti 22. sep 2024 57 Do tada mora da se razvija platforma u saradnji sa ministarstvima prosvete i nauke, kroz koju će se zajedno sa IAEA jačati kadrovski kapaciteti u svim institucijama, regulatornim telima i energetskim kompanijama, kao i podstaći obrazovne i naučne institucije da nastave da unapređuju svoje programe i jačaju kapacitete koji će se baviti mirnodopskom primenom nuklearne energije, rekla je ministarka. Hua Liu je naveo da Srbija ozbiljno i posvećeno pristupa mirnodopskoj primeni nuklearne energije i da Srbija ima nuklearnu tradiciju i jasne namere za budućnost kada je u pitanju nuklearna energija. „Mi smo spremni i voljni da vam pružimo podršku na tom putu. Kroz saradnju možete da koristite našu ekpertizu, resurse i znanje u oblasti medicine, poljoprivrede, prehrambene industrije, zaštiti životne sredine, kao i u energetici“, rekao je Liu.",Đedović Handanović: Izmene Zakona o energetici i ukidanje moratorijuma na izgradnju nuklearnih postrojenja do kraja godine,2024-11-01
"Neka odgovorni kažu javno ko je dozvolio da se nadstrešnica dodatno opterećuje, bez obzira da li ima papir za to ili nema, kako ne bi ispalo da strada neki radnik koji ""nešto nije dobro zavario"", kaže inženjer geologije i jedan od bivših nadzornika projekta Zoran Đajić koji je do marta 2023. godine radio na rekonstrukciji zgrade Železničke stanice u Novom Sadu. „Učestvovao i kao konsultant tokom izrade samog projekta u onom delu za kamen. Tokom radova stalno je bila potreba za dodatnim projektovanjem određenih pozicija. I naravno, pošto se radi rekonstrukcija, nikad ne možete predvideti u startu šta vas sve čeka“, kazao je. Rekao je da je prvim projektom predviđeno da deo ploča bude skinut i da ih ponovo vrate na fasadu. Povezane vesti Dačić: Dvadesetak osoba će već danas biti saslušano, počev od vrha Vesti 09:52 102 Vesti 09:52 102 Bivši nadzornik na projektu za : Na nadstrešnici je rađeno, Vesić ne govori istinu Vesti 09:46 170 Vesti 09:46 170 „Kad smo skinuli, videli smo da podloga ne valja ništa, pa smo onda ploče vraćali na aluminijumsku potkonstrukciju. Jer jednostavno, to je bio način da osiguramo da će te ploče ostati tu. One su već počele da otpadaju, bio je problem da će nekoga da ubije dole“, naveo je. Na pitanje da li se to odnosi ne samo na estetski, već i na konstruktivni deo koji se odnosi na bezbednost objekta, kaže apsolutno. „Posle tih 60 godina koliko zgrada stoji tamo, sve ploče koje su bile na fasadi, one su lepljene, ali su za fasadu kačene pocinkovanim žicama, koji su u međuvremenu korodirale i satrulile. I počeli su da otpadaju ploče. I onda smo deo fasade radili tako što smo reparirali celu podlogu, nanosili nove maltere i mrežu, fiksirali i onda lepili ploče, a deo fasade na metalnu podkonstrukciju koja može da nosi te ploče bez nekih problema“, naveo je. Kaže da kada je kasnije rađeno na nadstrešnici , u toj fazi više nije bio prisutan i nema uvid u šta je sve dostavljano. „Verujem da je CIP kao predstavnička kuća dostavio izvođaču, ne verujem da je izvođač na svoju ruku uradio to zastakljivanje dela nadstrešnice i dodatno opterećenje. U svakom slučaju, ključni čovek koji je odgovoran za ovu priču je neko ko je trebalo da se bavi statikom i proračunom, da li to može da ponese ili ne može. Jer u vreme kad je projektovano, čovek koji je projektovao, on je sve dobro isprojektovao. Ako to stajalo 60 godina, ne bi to palo samo od sebe“, istakao je on. Ističući da stručno može da govori samo o kamenu, rekao je da nijedaan kamen nije smeo da bude urađen bez atesta o njegovim fizičko-mehaničkim karakteristikama. „Prvo smo to morali da utvrdimo da na osnovu atesta taj kamen zadovoljava uslove koje traži projekat i onda smo ga kupili i ugradili. A da se ovde niko ne zapita da li će te utege da ponesu dodatno opterećenje, to meni uopšte nije jasno. Osnovna je stvar bila utvrditi nosivost, jer da su dole postojali stubovi, mi danas ne bismo pričali o ovome. Ili da je provereno stanje… U vreme kada je to projektovano, fantastično projektovano, to je jedna od najlepših zgrada u Evropi“, kazao je. Upitan kako utvrditi niz karika u lancu kako je to došlo, kaže da treba pozvati sve koji su učestvovali na projektu i da je on spreman da svedoči i da ima fotografije i iz delova svoga posla, i izveštaje iz drugih delova drugih izvođača, radovima drugih izvođača koji nisu bili vezani za kamen, kako bi imao dokaze šta je ispod kamena. Povezane vesti UKCV: Nema novih žrtava, troje povređenih i dalje u teškom stanju Vesti 09:09 3 Vesti 09:09 3 Novosadski novinar: Procedura nema, ugovori tajni, ofrlje urađeni poslovi kojim rukovode vlasnici pečenjara Vesti 22:39 31 Vesti 22:39 31 On je dodao da su neke stvari rađene tako što je „progledano kroz prste“, ali na sreću ništa od toga ne ugrižava bezbednost putnika. Komentarišući izjavu kinekog konzorcijuma, kaže: „Neka odgovorni kažu javno ko je dozvolio da se nadstrešnica dodatno opterećuje, bez obzira da li ima papir za to ili nema. Mislim, ako CIP nije to isprojektovao, onda odakle im pravo da rade na projektu? Ako jeste isprojektovao, onda taj neko ko je izvodio radove treba prvo da napiše da će njegova ta dodatna opterećenja biti toliko teška po kvadratnom centimetru, da će toliko opteretiti i da kaže ‘sve ovo što nosi nadsrešnicu će izdržati ili neće, projektujemo lakšu oblogu ili ne projektujemo oblogu’. Mislim, za sve to postoje papir i sigurno postoji dokaz“, istakao je on. Dodao je: „Poginulo je 14 ljudi, i sad neko izađe i javno priča da tamo ništa nije rađeno, a mi imamo fotografije, znači, svi ste videli nadstrešnicu kako je bila pre, i kako je sad zajedno sa staklom pala dole, pa nemojte pričati“, rekao je on. Ovlašćenje, kaže, nosi kompletnu odgovornost. „Kompanija koja izvodi radove i ministarstvo angažuje najbolje stručnjake iz te ovlasti koje treba da kontrolišu izvođače. Tako se radi na svakom objektu. Pretpostavljam da su svi oni drugi koji su bili angažovani u nadzoru, da su u svojoj struci imali prave licence da mogu da kontrolišu te izvođače. Uvek se treba poći odozgo, da ne ispadne da će strada neki radnik ko nešto nije dobro zavario, ne, nego treba da se pođe od dvojice ministara pa da se silazi dole do dna“, kazao je. Povezane vesti Kineski konzorcijum o Železničkoj u Novom Sadu: Nadstrešnica nije bila predmet rekonstrukcije Ekonomija 21:07 43 Ekonomija 21:07 43 „Svakom od nas je moglo da se desi“: Psihološkinja o identifikaciji sa žrtvama nesreće u Novom Sadu Vesti 20:25 3 Vesti 20:25 3 Rekao je da su svake nedelje imali sastanke na kojima su bili i predstavnici železnice i projektanta. „Sve vreme su svi imali uvid u sve radove“. Kada se objekat preda gazdi, strukturalnom železničaru, oni dobiju uputstvo kako dalje da održavaju objekat. Ppretpostavljaa da će se sada uraditi projekat nove nadstrešnice i ona bi trebala da zadrži izgled i način vezivanja kako je bilo ranije. „Da nije opterećivana, verujem da bi nadstrešnica još dugo godina stajala“ Podseća na važnost utega. „Utege su svojevremeno obezbedile da nadstrešnica stoji. Da nije opterećivana, ja verujem da bi ona još dugo godina stajala. Ali ni to ne možemo da tvrdimo, jer ne znamo u kakvom stanju je bila veza utega i betona na krovu. To je ono što sam, zato i pominjem taj moj izveštaj, jer sam video da iza tih ploča koje su frontalno, na tom zupčastom delu fasade, na prvom čošku smo skinuli ploče i onda sam video da iza betona praktično skoro da ga nema. I zato sam insistirao, a i po projektu je to predviđeno, da budu skinute“, rekao je on. Prednji zupčasti deo fasade je obložen mermernim pločama, koji su oni samo prefarbali. „Da li su naplatili skidanje i nabavku novih ploča ili nisu, ja ne ulazim u to. Ali je činjenica da postoji izveštaj gde se traži da se to skine, da se pogleda podloga ispod ploče, da se podloga sredi, da se stave nove ploče na način da one budu stabilne. Kao što smo deo ovog fasade radili na potkonstrukciju, deo na lepljenje. Ove ploče su bile lepljene i kačene, pocikovane žicom. Pitanje kada će ta ploča da odpadne i da nekom padne dole na glavu“, kazao je.",„Neka odgovorni kažu javno ko je dozvolio da se nadstrešnica dodatno optereti“: Bivši nadzornik na rekonstrukciji Železničke stanice za,2024-11-02
"/arhiva Čak i ukoliko Republika Srbija dobije 20 odsto kapitala Projekta „Jadar“, ona bi i dalje imala zanemarljive prihode po svim osnovama: 27 miliona evra godišnje, što predstavlja 4,1 evra po glavi stanovnika godišnje, navodi se u analizi ekonomskih stručnjaka: Danice Popović, Boška Mijatovića, Zorana Drakulića i Dejana Šoškića. Zaključak je isti kao i u prvobitno objavljenoj analizi: ""Na osnovu raspoloživih informacija može se zaključiti da su ekonomski efekti Projekta Jadar za Republiku Srbiju krajnje neizvesni, dok su u najpovoljnijem scenariju ravni nuli. Na osnovu ekonomske i finansijke analize, kao i zbog ogromnih rizika vezanih za njegovo eventualno sprovođenje, Projekat Jadar nije opravdan i treba ga obustaviti"". Analizu prenosimo u celosti: Debata oko Projekta „Jadar“ sa pravom je prevashodno fokusirana na ekološke aspekte projekta. Međutim, kompanija „Rio Tinto“, Predsednik Republike Srbije, kao i Vlada Republike Srbije često ističu navodne enormne pozitivne ekonomske efekte projekta za Srbiju. Ovaj članak analizira i pokazuje, na bazi raspoloživih činjenica, da bi Projekat „Jadar“, čiji su negativni ekološki efekti sve jasniji širokoj domaćoj i međunarodnoj javnosti, imao neizvesne i u najboljem slučaju zanemarljive ekonomske efekte za Srbiju, dok bi prouzorkovao značajne izdatke za budžet države, kao i višedecenijske finansijske i ostale rizike. Osnovni nalazi analize su sledeći: – Republika Srbija bi, po projekcijama kompanije „Rio Tinto“, imala zanemarljive prihode od Projekta „Jadar“ po svim osnovama: 17,4 miliona evra godišnje, što predstavlja 2,6 evra po glavi stanovnika godišnje; – U korist kompanije „Rio Tinto“, Republika Srbija bi sama finansirala celokupnu infrastrukturu Projekta „Jadar“, po procenama vrednu nekoliko stotina miliona evra (puteve, prugu, vodovod, gasovod, strujnu infrastrukturu, itd); – Republika Srbija ne bi imala ni najmanji udeo u vlasništvu Projekta „Jadar“ i kompanija „Rio Tinto“ u potpunosti bi raspolagala iskopanim litijumom; čak ukoliko Republika Srbija dobije 20 odsto kapitala Projekta „Jadar“, ona bi i dalje imala zanemarljive prihode po svim osnovama: 27 miliona evra godišnje, što predstavlja 4,1 evra po glavi stanovnika godišnje; – U slučaju ekološke katastrofe (poplave, izlivanje jalovine, itd) Republika Srbija bi ogromne izdatke za sanaciju (potencijalno stotine miliona evra) morala da plati sama; – Vlada Republike Srbije planira da dodeli i 419 miliona evra subvencija, netransparentno i bez ikakvih garancija, za izgradnju fabrike električnih baterija malo poznatoj slovačkoj firmi „InoBat“, koja za akcionara ima kompaniju „Rio Tinto“, iako ista nema ni dan iskustva u masovnoj industrijskoj proizvodnji električnih baterija. Samim tim, na osnovu ekonomske i finansijke analize, kao i zbog ogromnih rizika vezanih za njegovo sprovođenje, Projekat „Jadar“ nije opravdan i treba ga obustaviti. PROJEKAT JADAR: ZANEMARLJIV EKONOMSKI EFEKAT ZA SRBIJU Jedina raspoloživa procena ekonomskog efekta Projekta „Jadar“ (dalje „Projekat“) od strane investitora, kompanije „Rio Tinto“, nalazi se na sajtu „Rio Tinta Serbia“ i poziva se, kao i svi zvaničnici kompanije, Predsednik Republike Srbije i Vlada Republike Srbije, na studiju (dalje „Studija“) koju su naručili i platili malo poznatoj londonskoj konsalting kompaniji „Ergo Strategy Group“. Koliko bi Srbija dobila od projekta Jadar: Analiza ekonomskih stručnjaka Ekonomija 10. okt 2024 111 Ekonomija 10. okt 2024 111 Očigledno da je cilj investitora bio da kroz Studiju prikaže da je doprinos projekta srpskoj ekonomiji i državnim javnim finansijama značajan. Međutim, sama Studija pokazuje da su ti efekti minimalni i da bi jedini potencijalni dobitnik rudarenja litijuma mogla biti kompanija „Rio Tinto“. Naime, na strani 45 Studije pominje se procena od 1 milijarde evra godišnjih prihoda celokupnog projekta. Dalje se navodi da se od ukupnog prihoda odbija 305 miliona evra troškova za dobra i usluge, uključujući i plate. Treba napomenuti da bi ti troškovi bili isplaćeni skoro isključivo stranim dobavljačima za mašine i ostalu opremu, hemijske reagense, tehničke konsultacije i ostalo, bez značajnih prihoda i skoro nikakve koristi za Srbiju. Posle odbijanja troškova za dobra i usluge od ukupnih prihoda, Studija predstavlja raspodelu preostale procenjene godišnje bruto dodate vrednosti od 695 miliona evra. Od te sume kompanija „Rio Tinto“ u Studiji predviđa da inkasira 450 miliona evra, odnosno da za svoj uloženi kapital uzme dve trećine operativne dobiti projekta „Jadar“. Iako Studija nigde ne predstavlja internu stopu prinosa kapitala za ovaj projekat, na grafikonu, na strani 54, prikazuje se „cash flow“ investitora, to jest finansijski tokovi novca kompanije „Rio Tinto“ na Projektu „Jadar“ (pogledati Prilog ovom radu, za analizu finansijskih tokova za kompaniju „Rio Tinto“ i Republiku Srbiju, koji je sačinjen na bazi spomenutog grafikona). Tokom prvih pet godina Projekta kompanija „Rio Tinto“ predviđa da investira oko 2,45 milijardi evra, 9 a potom očekuje pokretanje proizvodnje, te i prihode od ukupno 13,95 milijardi evra (od 6. do 37. godine Projekta), što je pet i po puta više od uloženog kapitala. Tokom poslednje tri godine Projekta, troškovi zatvaranja rudnika od oko 250 miliona evra najverovatnije će biti isplaćeni iz finansijskih rezervi realizovanih tokom Projekta, koje pominje Studija. Kompanija „Rio Tinto“, dakle, planira čistu zaradu, bez diskontovanja finansijskih tokova, 10 od 11,5 milijardi evra (€13,95-€2,45). Povraćaj uloženih 2,45 milijardi evra iziskivao bi, bez diskontovanja finansijskih tokova, samo pet godina, jer od 6. do 10. godine Projekta kompanija „Rio Tinto“ očekuje prihode od oko 2,55 milijardi evra. Samim tim, kompanija bi u potpunosti pokrila sopstveni rizik posle manje od četvrtine života Projekta, te ostvarila profite od jedanaeste godine Projekta i tokom preostalih trideset godina trajanja Projekta. Sve navedene karakteristike Projekta predstavljaju izuzetno pozitivan ishod za kompaniju „Rio Tinto“ kao investitora. Premda subvencija od deset hiljada evra po zaposlenom u principu ne može biti isplaćena rudarskim kompanijama, moguće je da kompanija „Rio Tinto“ kvalifikuje određena povezana preduzeća, a samim tim i deo od 1.300 zaposlenih i/ili 3.265 privremeno zaposlenih tokom izgradnje rudnika,za te subvencije. Koliko bi Srbija dobila od Projekta „Jadar“? Iskustvo kompanije „Zijin“ u Boru, gde se, zbog manjka domaće radne snage, masovno zapošljavaju građani NR Kine, pokazuje da se ne može očekivati značajnije zapošljavanje domaće radne snage na izgradnji ili tokom funkcionisanja rudnika. Mada Studija predviđa 30 miliona evra godišnje za bruto plate, ne može se očekivati da će to predstavljati značajan dobitak za Srbiju. Što se tiče prihoda za javne finansije Republike Srbije, oni se svode prema Studiji na 184,5 miliona evra godišnje, što je izuzetno malo za Projekat ovog obima i, pre svega, ovakvog ekološkog rizika. Poslanici ispred Ustavnog suda: Tražimo ocenu ustavnosti Uredbe o projektu Jadar Vesti 31. okt 2024 2 Vesti 31. okt 2024 2 Treba imati u vidu da čak i tako skromna cifra drastično preuveličava realne budžetske prihode koje bi Srbija zapravo mogla da očekuje od Projekta. Mnogo se govori o rudnoj renti i raznim naknadama, ali one ukupno ne predstavlju, prema Studiji, više od 40 miliona evra godišnje (24 miliona evra na nacionalnom i 16 miliona evra na lokalnom nivou i to u momentu maksimalne proizvodnje, dakle tek posle desete godine rada rudnika). Uz to, kao što je bio slučaj sa kompanijom „Zijin“ u Boru i Majdanpeku, sasvim je moguće da Vlada Republike Srbije odluči da smanji stopu rente, tako da bi i taj mali prihod stečen od bespovratnog vađenja neobnovljivih resursa zemlje, bio dodatno smanjen. Najveći predviđeni prihod zapravo bi bio porez na dobit preduzeća, na godišnjem nivou od 85 miliona evra. Ovo potvđuje da kompanija „Rio Tinto“ predviđa godišnji profit pre poreza od 567 miliona evra (uz stopu poreza od 15%), uz isplatu dividendi od 333 miliona evra godišnje (stopa poreza od 15% za naplaćenih 50 miliona evra, koji bi predstavljao drugu najveću stavku potencijalnih prihoda Republike Srbije od Projekta). Međutim, kompanija „Rio Tinto“ porez na dobit ne bi plaćala tokom prvih pet podina projekta, tokom kojih bi gomilala gubitke tokom izgradnje, kao ni tokom poslednje tri godine zatvaranja rudnika. Uz to, porezi na dobit i dividendu bili bi, prema grafikonu na strani 54, minimalni od 33. do 37. godine Projekta, kada bi i prihodi Projekta bili manji, a troškovi i dalje prisutni. Sve to znači da ne bi bilo oporezivanja dobiti, niti poreza od dividende, tokom 13 godina Projekta. Dodatno i veoma bitno, kompanija „Rio Tinto“, u skladu sa srpskim poreskim propisima, ne bi plaćala porez na dobit ni od 6. do 10. godine trajanja Projekta, usled prenosa gubitaka koje će praviti tokom prvih pet godina. Nakon toga bi, sasvim sigurno, kompanija tražiila i (po osnovu kapitalnih ulaganja i zapošljavanja) dobila ukidanje poreza na dobit, u skladu sa srpskim propisma tokom sledećih, profitabilnih, deset godina Projekta, tj. od 11. do 20. godine. Sve ovo u praksi znači da bi kompanija „Rio Tinto“ plaćala porez na dobit samo tokom 12 godina od ukupno 40 godina Projekta (od 21. do 32. godine Projekta), dok bi ubirala godišnje dividende tokom 27, od ukupno 40 godina Projekta. Treba napomenuti da Studija pokazuje to da bi celokupna dividenda išla kompaniji „Rio Tinto“, to jest, da Republika Srbija ne bi imala nikakvo vlasništvo nad Projektom. Ovo je još jedna od mnogih veoma zabrinjavajućh činjenica, koja odudara od dogovora koji su postignuti u mnogim rudarskim projektima, pa i od strane kompanije „Rio Tinto“. Na primer, u manjem litijumskom projektu u Ruandi, kompanija „Rio Tinto“ moraće da investira, da bi na kraju dostigla 75% vlasništva . Dodatno, kompanija je prihvatila da bez ikakvog ulaganja Republika Gvineja dobije 15% kapitala projekta „Simandu“, a Madagaskar 20% projekta „Fort Dofan“ . To znači da su u Gvineji i Madagaskaru države, to jest poreski obveznici, bez ulaganja postali suvlasnici projekta, što u našem slučaju nije predviđeno. Sve u svemu, ukupni prihodi budžeta Republike Srbije tokom 40 godina Projekta predstavljali bi ukupno 3,8 milijardi evra, bez diskontovanja finansijskih tokova, što je tri puta manje od neto dobiti kompanije „Rio Tinto“. Sa diskontovanjem finansijskih tokova, po godišnjoj stopi od 10%, koja predstavlja trenutno procenjeni nivo WACC ili „Weighted Average Cost of Capital“ – prosečne cene kapitala za Republiku Srbiju – Srbija, u najboljem slučaju, po svim osnovama i na svim nivoima, tokom perioda od 40 godina, koliko je trajanje celog projekta, mogla bi da ukupno inkasira oko 696 miliona evra u današnjim evrima, ili u proseku svega 17,4 miliona evra ili 2,6 evra po glavi stanovnika godišnje. Prihodi ostaju zanemarljivi i u slučaju da kompanija „Rio Tinto“ ne iskoristi nijednu poresku olakšicu: Srbija bi onda dobila 27,4 milona evra godišnje, što predstavlja 4 evra po glavi stanovnika godišnje. Ukoliko, kao što je najavio Predsednik Srbije, zemlja „dobije“ deo kapitala Projekta, na primer 20% (samim tim i 20% isplaćenih dividendi), njeni prihodi bi i dalje bili zanemarljivi: 27 miliona evra godišnje, što predstavlja 4,1 evra po glavi stanovnika godišnje. U slučaju da kompanija „Rio Tinto“ ne iskoristi nijednu poresku olakšicu a Srbija ima 20% projekta, ona bi dobila 37 milona evra godišnje, što predstavlja 5,6 evra po glavi stanovnika godišnje. Međutim, ni te veoma skromne cifre i dalje ne pokazuje istinitu finansijsku sliku sa stanovišta Srbije, jer treba imati na umu da Studija nigde ne prikazuje troškove obimnih infrastrukturnih radova, korisnih samo Projektu „Jadar“,za koje se očekuje da će ih u potpunosti finansirati Republika Srbija. Realnost je da, kada se odbije trošak namenskih investicija za Projekat „Jadar“, u korist Rio Tinta i drugih subvencija za lanac električne mobilnosti, zarada Srbije za ulazak u projekat ogromnih ekoloških i finansijskih rizika bila bi ravna nuli. PROJEKAT JADAR: FINANSIRANJE INFRASTRUKTURE I SUBVENCIJE IZ BUDŽETA SRBIJE Da bi se Projekat „Jadar“ realizovao, kompanija „Rio Tinto“, po nekom osnovu, očekuje da Republika Srbija pokrije troškove svih pripremnih infrastrukturnih radova na teret srpskih poreskih obveznika. Po svemu sudeći, Kompanija „Rio Tinto“ nigde na svetu nije dobila slične povlastice kao u Republici Srbiji. Na primer, na projektu Simandu u Gvineji, kompanija „Rio Tinto“ obavezala se jula 2024. godine da će iz sopstvenih sredstava platiti 3,5 milijardi dolara, od ukupnih 6,5 milijardi dolara, za nužnu infrastrukturu (železnička pruga od 670 km, luka, itd). Zbog čega je jedan sudija glasao protiv: Objavljeno obrazloženje odluke Ustavnog suda o Jadru Vesti 12. jul 2024 54 Vesti 12. jul 2024 54 U Kvebeku, četvrtom svetskom proizvođaču aluminijuma, kompanija „Rio Tinto“ je 2023. godine krenula u investiciju od 1 miljarde evra, gde će objedinjeno učešće kanadskih vlasti biti 100 miliona evra. U Australiji, kompanija „Rio Tinto“ je 2023. godine platila 395 miliona dolara na ime postrojenja za desalinizaciju vode u Pilbara regionu za sopstvene potrebe, ali i potrebe tamošnjeg stanovništva. Nismo identifikovali nijedan projekat kompanije „Rio Tinto“ gde država pokriva većinu, a naročito ne sve troškove infrastrukture. Osim, po svemu sudeći, Republika Srbija za potrebe Projekat „Jadar“. Vlada Republike Srbije nigde nije jasno i transparentno predstavila i kvantifikovala troškove infrastrukturnih radova koje planira da sprovede u sklopu Projekta „Jadar“ u korist kompanije „Rio Tinto“. Međutim, bitni elementi nalaze se u Prostornom planu područja posebne namene za realizaciju projekta eksploatacije i prerade minerala jadarita „Jadar“, naročito u delu 4.2.2. „Infrastrukturni sistemi“. Radi se o dokumentu koji je posle masovnih protesta u januaru 2022. stavljen van snage i koji je Vlada Republike Srbije, u dosluhu sa Ustavnim sudom, vratila na snagu. Suprotno onome što kompanija „Rio Tinto“ i srpski zvaničnici ponavljaju, neophodne su ogromne namenske infrastrukturne investicije da bi se Projekat „Jadar“realizovao. Očigledno je da su sve one stavljene na teret Srbije, jer kompanija „Rio Tinto“ nigde nije spomenula, suprotno drugim projektima, bilo kakvo sopstveno učešče u njima. Radi se o brojnim saobraćajnicama, kako bi se transportovala cela operativa radi izgradnje rudnika, te za ogroman promet kamiona prema jalovištu tokom eksploatacije, po jedan šleper na sedam minuta. Ogromne količine sumporne kiseline, u obimu od dva olimpijska bazena na tri dana, transportovale bi se železnicom koja se mora izgraditi samo za tu namenu. Neophodne bi bile i ogromne količine vode, te bi se u te svrhe gradio i cevovod od Drine do rudnika. Posledične otpadne vode iziskivale bi novu, mnogo gabaritniju kanalizacionu mrežu i postrojenje za njihovu preradu pre odbacivanja u reku Jadar. Velika potrošnja električne energije iziskivala bi izgradnju novih dalekovoda, trafo stanica i mreže lokalne distribucije. Predviđa se i poseban krak gasovoda, sa pojasom šire zaštite od 400 m (strana 106, Prostornog plana Jadar). Vlada Republike Srbije bi morala izneti procene troškova ovolikog broja raznovrsnih, namenskih infrastrukturnih realizacija, kao i pratećih troškova eksproprijacije. Sasvim sigurno, njihov teret po budžet Srbije iznosio bi nekoliko stotina miliona evra. Primera radi, postoje indicije da će gasovod koštati oko 75 miliona evra, a jedna od saobraćajnica 76 miliona evra. Ostalo je na Vladi Republike Srbije i drugim državnim organima da napokon izađu sa raznim procenama, radi dalje analize. Prema tome, ukoliko bi se u kalkulaciju uključila ulaganja u infrastrukturu, Republika Srbija od Projekta „Jadar“ zapravo ne bi imala nikakvu finansijsku korist. Sigurni troškovi za izgradnju neophodne infrastrukture iz budžeta tokom prvih godina Projekta verovatno bi prevazišli čak i hipotetičkih, ukupnih i maksimalnih 696 miliona evra, koje bi Srbija prihodovala tokom dugih 40 godina. Nažalost, celokupna finansijska realnost je po Republiku Srbiju još nepovoljnija od ovog prikaza, pošto Vlada Republike Srbije namerava da dodeli ogromne subvencije dodatnim, veoma rizičnim projektima u ostatku sektora električne mobilnosti. Naime, Vlada Republike Srbije odlučila je u septembru 2023. godine da odobri rekordne subvencije u iznosu od 419 miliona evra malo poznatoj slovačkoj kompaniji InoBat mada ona nema nijedan dan iskustva u masovnoj proizvodnji električnih baterija. Koje garancije dobija Republika Srbija od vlasnika te kompanije, pa i slovačke vlade i kompanije „Rio Tinto“, koji su njeni akcionari, da će se novac srpskih poreskih obveznika povratiti ukoliko InoBat bankrotira ili upadne u ozbiljne probleme? Kompanija InoBat je nedavno ugovorila podizanje fabrike baterija u Slovačkoj sa kineskim „Gotion“-om, koji bi dao know how. Da li to znači da bi fabrika u Srbiji samo reciklirala baterije? Ovo pitanje uopšte nije teorijsko, u trenutku kada se neki od najvećih proizvođača električnih baterija, poput švedskog „Nothvolt“-a, nalaze i sami na ivici bankrota. Kako i sama Studija priznaje na strani 13, rudarenje litijuma nikako ne daje komparativnu prednost u proizvodnji baterija ili električnih automobila. Da citiramo: „Konkurentska prednost Srbije kao proizvođača litijuma je sadržana u kvalitenom resursu jadarita. Međutim, uspeh u daljem lancu vrednosti, na primer u električnim baterijima ili vozilima, zahteva sasvim drugačiji skup konkurentskih prednosti, poput kvalifikovane radne snage, jeftine i idealno obnovljive energije i efikasne infrastrukture. Ovo objašnjava zašto u ovim industrijama glavnu reč vode zemlje poput Kine, Koreje, Japana, kao i nekih evropskih zemalja.“ Davanje ogromnih subvencija neiskusnoj, nedokazanoj slovačkoj kompaniji u surovoj industriji električnih baterija, nikako ne predstavlja uverljivu strategiju za prelazak sa rudarenja ka baterijama, imajući uz to u vidu da bi kompanija „Rio Tinto“, a ne Republika Srbija, bila vlasnik svih proizvoda rudarenja i sama odlučivala gde da ih plasira. Ako se govori o električnm automobilima, prisustvo Mercedesa na skupu o kritičnim sirovinama u Beogradu u julu 2024. godine je još jedan paradoks, s obzirom na to da Fijat, koji planira proizvodnju električne verzije Pande u Kragujevcu, za istu neće čekati na litijum iz Projekta. Ovim se slikovito pokazuje da ne postoji industrijska veza litijum-električno vozilo, a to je čest narativ promotera projekta. Surova realnost je da Vlada Republike Srbija planira da potroši najverovatnije oko milijardu evra srpskih poreskih obeznika u sledećih pet godina, zarad, u najboljem slučaju, nulte neto zarade tokom narednih trideset pet godina Projekta. Međutim, ako se uzmu u obzir ogromni ekološki i klimatski rizici, kao i rizici i troškovi upravljanja ogromnim količinama rudnog otpada i opasnih sirovina za preradu rude, realnost po Srbiju mogla bi biti mnogo gora. PROJEKAT JADAR: ZNAČAJNI FINANSIJSKI I OSTALI RIZICI ZA SRBIJU Ključna pretpostavka Studije, koja opravdava Projekat „Jadar“, je da će litijum karbonat biti prodavan po prosečnoj ceni od 15.600 dolara po toni tokom života Projekta, što je veoma optimistično. Naime, cena osnovne sirovine, litijum karbonata, od koje zavisi isplativost celog Projekta (videti grafikon u juanima), je pala za 81% za samo dve godine i iznosio je 10.049 dolara 23.10.2024 godine. Uzroci pada cene litijum karbonata su višestruki, a tri su glavna: 1) pad tražnje za električnim automobilima, koji su još uvek znatno skuplji od vozila sa unutrašnjim sagorevanjem; 2) obilna ponuda litijum karbonata sa otvaranjem novih rudnika u Južnoj Americi, gde se i nalaze najveća ležišta (vidi grafikon na sledećoj strani), a trošak proizvodnje je najatraktivniji, npr. 2.100 dolara po toni u Čileu; 3) smanjenje učešća litijuma u baterijama sa pojavom supstituta, poput natrijum- jonskih baterija, koje su ekonomičnije, dugotrajnije i manje toksične od litijumskih. Upravo zbog toga je veliki broj litijumskih projekata ili ukinut ili je proizvodnja značajno smanjena. Čak je i najveći svetski proizvođač litijumskih baterija, kineski „CATL“ nedavno odlučio da zatvori najveći rudnik litijuma u Kini, u Jiangsi provinciji, koji je trebao da pokrije 20% kineske, ili pak 5% svetske proizvodnje litijuma. Sveukupno, Kina je zatvorila tri od ukupno šest njenih litijumskih rudnika i trenutno raspolaže sa zalihama koje predstavljaju dve godine svetske potrošnje litijuma. Republika Srbija, sa 1,2 miliona metričkih tona rezervi litijuma predstavlja samo 1,3% ukupnih identifikovanih litijumskih rezervi sveta i to učešće se dodatno smanjuje sa ogromnim novim otkrićima, pa se može očekivati da će Republika Srbija biti marginalni igrač na posve neizvesnom svetskom tržištu litijuma. Naime, unutar tržišta litijuma situacija može biti značajno lošija za jadarit i druge forme vađenja litijuma iz stene. Takva forma eksploatacije je već strukturno manje atraktivna od proizvodnje litijuma iz slanih voda. U Kini se smatra da se 85% litijumskog potencijala zemlje nalazi u slanim vodama, ne u rudi. Poslednje otkriće Smackover u Arkanzasu (SAD) predstavlja između 5 i 19 miliona metričkih tona litijuma iz slanih voda i moglo bi pokriti celokupnu svetsku potražnju. Kompanija „Rio Tinto“, sa kupovinom Arcadium Lithium za $6,7 milijardi prevashodno zbog njene DLE tehnologije za slane vode28 (videti stranicu 14 prezentacije te transakcije gde Kompanija „Rio Tinto“ neshvatljivo predstavlja Jadar kao već odobren projekat gde imaju 100% vlasništva), pa i mnogi drugi akteri se prevashodno okreću toj formi proizvodnje. Ona nosi mnogo veće količine litijuma sa drastično manjim ekološkim rizicima. Dakle, postoji realan rizik da, čak i ako se litijum generalno pokaže kao perspektivan, dolina Jadra bude bespotrebno razorena i napuštena, a da gigantske subvencije plaćene od strane građana Srbije budu trajno izgubljene, jer bi se kompanija povukla i prešla na neki perspektivniji projekat. Pritisci koji dolaze iz EU, prevashodno iz Nemačke, imaju za cilj da povećaju nezavisnost Evrope u nabavci litijuma u sklopu lanca električne mobilnosti. U surovom nadmetanju na tržištu elektičnih vozila Evropa i SAD se trenutno suočavaju sa jakim napretkom Kine. Na to ukazuje najnovija mera EU30 da se od 31. oktobra 2024. godine uvede carina na kineske električne automobile koje mogu porasti i do 45%. Međutim, ovim povodom EU je već duboko podeljena: Nemačka, koja najviše želi srpski litijum je upravo glasala protiv uvođenja carina na kineska vozila, jer želi da izbegne eventualne kineske kontramere koje bi pogodile njenu razvijenu automobilsku industriju. Ukoliko bi kineski automobili, koji su trenutno dvostruko jeftiniji dobili trku sa EU, ili EU i Kina se dogovore oko podele tržišta električnih automobila, što je realnije, Projekat „Jadar“ bi postao nepotreban. Gubitak prihoda od Projekta zapravo nije najveći rizik. Viševekovne ekološke posledice Projekta bi ostale, bilo da se rudnik eksploatiše do kraja ili brzo zatvori. Kao što su pokazale poplave u dolini Jadra 2022. godine, klimatske promene donose velike, nove rizike za sve rudarske projekte. Na primer, ukoliko bi došlo do popuštanja deponije jalovine, zagađenja voda i drugih ekoloških katastrofa, Srbija bi snosila višedecenijske katastrofalne finansijske posledice koje bi iziskivale stotine miliona evra samo za sanaciju. Rudarske kompanije, druge države ili Evropska unija nikada ne bi prihvatile da snose finansijske posledice bilo kakve katastrofe u Srbiji. Srbija bi finansijski ostala sama, kao što se uostalom i videlo u izjavama stranih zvaničnika koji su došli jula 2024. godine u Beograd. Sve u svemu, Projekat „Jadar“ se svodi na sledeće: litijum i infrastrukturu obezbedila bi Republika Srbija, Rio Tinto bi pokupio celokpuni profit, dok bi Republika Srbija snosila potpunu finansijsku odgovornost za sve prateće rizike. Iskusna rudarska zemlja, poput Čilea, odlučila je da prvo razradi nacionalnu strategiju za litijum, formira odgovarajuća javna preduzeća (kao i Bolivija), obezbedi sopstvene stručne kapacitete da proceni valjanost raznih projekata, pa tek onda, po sopstvenim standardima i uslovima, raspiše tendere za odgovarajuće industrijske i finansijske partnere. ZAKLJUČAK Na osnovu raspoloživih informacija može se zaključiti da su ekonomski efekti Projekta „Jadar“ za Republiku Srbiju krajnje neizvesni, dok su u najpovoljnijem scenariju ravni nuli. Na osnovu ekonomske i finansijke analize, kao i zbog ogromnih rizika vezanih za njegovo eventualno sprovođenje, Projekat „Jadar“ nije opravdan i treba ga obustaviti.",Analiza stručnjaka: Projekat Jadar ne bi bio isplativ ni ako država uđe u vlasništvo,2024-10-31
" Devojka na Pravnom fakultetu propala je kroz pod čitaonice, a fotografije na društvenim mrežama pokazuju rupu na plafonu u učionici koja se nalazi ispod. Fotografija sa Pravnog fakulteta objavljena je Instagram stranica moj_beo_grad i na njoj se može videti rupa na plafonu u učionici ispod čitaonice i patika devojke koja je ostala zaglavljena. View this post on Instagram A post shared by MOJ – BEOGRAD (@moj_beo_grad_) Kako se navodi u objavi na stranici moj_beo_grad devojci je u jednom trentuku propala noga kroz pod, a ona je neko vreme bila zaglavljena. View this post on Instagram A post shared by MOJ – BEOGRAD (@moj_beo_grad_) Informacija s Pravnog fakulteta o ovom nesvakidašnjem događaju još nema. Pročitajte još: Apelacioni sud potvrdio: Policajka iz Valjeva Katarina Petrović oslobođena optužbe Vesti 31. okt 2024 30 Vesti 31. okt 2024 30 Uhapšene tri osobe iz Jagodine osumnjičene za prodaju falsifikovanih parfema Vesti 31. okt 2024 0 Vesti 31. okt 2024 0 Na Kosovu uhapšeno šest osumnjičenih da su zelenašenjem i prinudom došli do milion evra Vesti 31. okt 2024 1 Vesti 31. okt 2024 1",(FOTO) Devojka propala kroz pod čitaonice na Pravnom fakultetu u Beogradu,2024-10-31
"Dragan Mujan/Nova.rs Stabilno vreme, toplije od proseka, pratilo nas je skoro ceo oktobar, a slično će biti i ovog poslednjeg oktobarskog dana, kao i u prvim danima novembra. Gusta magla ovog jutra prekriva veći deo Srbije, a vidljivost je smanjena, posebno po donilana i kotlinama na jugozapadu i iznosi od 200-500 metara. Na teritoriji većeg dela zemlje je aktiviran žuti meteoalarm. Savetuje se poseban oprez pri vožnji. Već nedeljama nema promene u sinoptičkoj situaciji. Vazdušnu pritisak je visok, stabilno je, uz maglovita jutra, sunčane dane i temperaturu iznad proseka. U toku noći je došlo do formiranja magle koje i jutros ima u većem delu Srbije. Tmurno će biti i tokom narednih sati. Nakon što se magla raziđe, biće i vedrih, sunčanih perioda, uz postepeni porast temperature. Vetar danas slab severni i severozapadni. Maksimalna temperatura od 17 do 22 stepena. I prvih dana novembra nas ne očekuju značajnije padavine, ali nam uskoro stiže osveženje. Prvi i drugi novembar donosi sunčano vreme i temperaturu iznad proseka. Trećeg očekujemo zahlađenje za oko 10 stepeni, ali će padavine izostati. Počekak sledeće nedelje donosi dodatno zahlađenje, naročito tokom jutranjih sati.",Na pomolu promena vremena – stiže zahlađenje,2024-10-31
"AFP/Andrej Isaković Udruženje novinara Srbije saopštilo je danas, povodom 2. novembra, Međunarodnog dana borbe protiv nekažnjivosti zločina nad novinarima, da je prošlo više od tri decenije od kako nisu rešeni slučajevi otmica i ubistava, niti rasvetljene okolnosti novinara srpskih redakcija na prostoru bivše Jugoslavije. UNS je naveo da je 38 novinara i medijskih radnika koji su radili za srpske redakcije, među kojima su Slavko Ćuruvija, Milan Pantić, Radislava Dada Vujasinović i žrtve bombardovanja RTS-a, ubijeno, oteto, nestalo ili izgubilo život pod nerasvetljenim okolnostima u periodu od 1991. do kraja 2001. godine, na području bivše Jugoslavije. Povezane vesti Asocijacija novinara Kosova zabrinuta zbog pronalaska uređaja za praćenje u automobilu novinara Vesti 31. okt 2024 1 Vesti 31. okt 2024 1 Međunarodna federacija novinara: Odgovornost za targetiranje i napade na novinare na nacionalnim vladama Vesti 31. okt 2024 0 Vesti 31. okt 2024 0 „Samo na Kosovu i Metohiji od avgusta 1998. do septembra 2005. godine ubijeno i nestalo 17 novinara i medijskih radnika srpskih, albanskih i stranih medija, a samo u jednom slučaju je pronađen ubica“, dodaje se u saopštenju. UNS je ocenio i da je ove godine srpsko pravosuđe „naročito pokazalo institucionalnu nemoć i nespremnost da pronađe i kazni ubice novinara i njihove nalogodavce“, podsećajući na slučajeve Ćuruvije, Pantića i Vujasinović. „Apelacioni sud u Beogradu doneo je oslobađajuću presudu okrivljenima u slučaju ubistva Slavka Ćuruvije iz 1999. godine. Tužilaštvo za organizovani kriminal odbilo je da preuzme slučaj ubistva novinara Večernjih novosti Milana Pantića, 16 meseci nakon što je dobilo spise predmeta iz jagodinskog tužilaštva, te je tako predmet praktično vratilo na početak. U aprilu se navršilo i 30 godina od nerasvetljene smrti novinarke Duge Radislave Dade Vujasinović. Posle 30 godina nastupila je apsolutna zastarelost gonjenja za krivično delo ubistva“, dodaje se u saopštenju.",UNS: Decenije bez kazni odgovornima za ubistva i otmice novinara i medijskih radnika,2024-11-01
"FOTO TANJUG/ NENAD MIHAJLOVIĆ Povodom tragičnog događaja koji se odigrao danas, kada je došlo do obrušavanja dela zgrade Železničke stanice u Novom Sadu, Više javno tužilaštvo u Novom Sadu saopštilo je da je u toku uviđaja do sada iz ruševina izvučeno 14 tela preminulih, od kojih su identifikovana dva lica ženskog pola – A.R. (21) i A.Ć.S. (35) i pet lica muškog pola – H.S. (27), M.M. (21), Š.Đ. (77), R.V. (69) i S.V. (45). Kako navode, zbog zadobijenih povreda u ovom događaju, do sada je u Klinički centar Vojvodine primljeno tri lica, čiji identitet još uvek nije utvrđen, a radi se o dva lica ženskog i jednom licu muškog pola. Više javno tužilaštvo u Novom Sadu preduzima sve mere i radnje u skladu sa Zakonom, radi utvrđenja postojanja elemenata krivičnog dela i odgovornosti za učinjeno, o čemu će javnost biti blagovremeno obaveštena, naveli su. Sve o tragediji koja se dogodila u Novom Sadu čitajte u našem BLOG-u . Povezane vesti: Đurić: Grad Novi Sad će snositi troškove sahrane poginulih na Železničkoj stanici Vesti 18:44 17 Vesti 18:44 17 „Davali smo im vodu dok su mašine radile“: Spasioci opisali akciju potrage za povređenima u Novom Sadu Vesti 18:16 11 Vesti 18:16 11 Direktorka KC Vojvodine: Tri osobe u veoma teškom stanju, sve su životno ugrožene Vesti 18:12 3 Vesti 18:12 3",VJT u Novom Sadu: Do sada iz ruševina izvučeno 14 tela,2024-11-01
" Povodom tragičnog događaja koji se odigrao 1. novembra u Novom Sadu kada je došlo do obrušavanja dela zgrade Železničke stanice, Više javno tužilaštvo u Novom Sadu obavestilo je javnost da je u međuvremenu izvršena identifikacija i ostalih preminulih od kojih su dve osobe muškog pola i pet ženskog pola. U pitanju su, kako se navodi, N.K. (17), Đ.F. (53), M.A. (16), F.V. (10), S.F. (6) i G.R. (58), K.M. (76) kao i povređenih od kojih su dve osobe ženskog pola – T.M. (24) i A.R. (23) i jedna osoba muškog pola – V.C. (18). „U toku do sada preduzetih radnji i mera, javni tužilac Višeg javnog tužilaštva u Novom Sadu je, u saradnji sa Policijskom upravom u Novom Sadu, izvršio uviđaj na licu mesta, naredio potrebna veštačenja. Paralelno sa veštačenjima koja se imaju sprovesti u najkraćem roku, Više javno tužilaštvo u Novom Sadu je u punom kapacitetu angažovano na prikupljanju svih obaveštenja i informacija, te je naloženo da se u tu svrhu u toku dana sasluša najmanje dvadeset lica, između ostalih odgovornih iz Ministarstva za građevinarstvo, saobraćaj i infrastrukturu, kao i nadležnog ministra, odgovornih lica iz „Železnice Srbije“ AD, odgovornih lica Zavoda za zaštitu spomenika kulture Grada Novog Sada, kao i drugih lica, a u cilju utvrđivanja svih bitnih elemenata krivičnih dela i krivične odgovornosti lica, o čemu će javnost biti blagovremeno obaveštena“, naveli su. Pročitajte još Dačić: Dvadesetak osoba će već danas biti saslušano, počev od vrha Vesti 09:52 102 Vesti 09:52 102 Građani obilaze mesto nesreće: „Došao sam da vidim šta su dva puta svečano otvarali“ Vesti 10:49 9 Vesti 10:49 9","VJT u Novom Sadu: Identifikovane sve žrtve, naloženo i saslušanje Vesića",2024-11-02
" Predsednik Republike Srpske Milorad Dodik izjavio je da je govor predsedavajućeg Predsedništva Bosne i Hercegovine Denisa Bećirovića na sednici Saveta bezbednosti Ujedinjenih nacija bio njegov lični stav, a ne stav BiH. Bećirović je prošle noći u govoru u Njujorku optužio rukovodstvo Srbije da ima za cilj postepeno odvajanje Republike Srpske od BiH i njeno pripajanje Srbiji, kritikovao Deklaraciju s junskog „Svesrpskog sabora“ i rekao da vlasti RS prete temeljima Dejtonskog sporazuma i da traže „veliku Srbiju“. Dodik je ocenio da je takav Bećirovićev nastup najeklatantniji primer kršenja Dejtonskog sporazuma i to baš u UN. „Školski primer kršenja Ustava i urušavanja ustavne strukture BiH. Prst u oko celokupnoj međunarodnoj zajednici. Sve što je rekao je laž i samo laž. Bećirović je i ovog puta besprizorno napao Srbiju i RS otrcanim i izlizanim lažima i podvalama tražeći izgovor za krah bošnjačke politike“, napisao je Dodik na društvenoj mreži Iks. Говорити зло о некоме пола сата у УН може само неко несрећан и отрован попут Бећировића. Толика мржња према Србима и Србији коју је Бећировић исказао никада није виђена под кровом свјетске организације. Ни толика количина глупости и бесмислица никада није изговорена на сједници… — Милорад Додик (@MiloradDodik) November 2, 2024 Prema rečima Dodika, mržnja prema Srbima i Srbiji, koju je Bećirović iskazao, nikada nije viđena pod krovom svetske organizacije. „Govoriti zlo o nekome pola sata u UN može samo neko nesrećan i otrovan poput Denisa Bećirovića“, napisao je predsednik RS i da su, kako je kazao, „Bećirovićevi sramotni napadi na Srbiju odraz nemoći, zavisti i zlobe“. „Njegov govor najbolje odslikava svu tragediju BiH, njenu zarobljenost u klišeima i stereotipima i nesposobnost da i za milimetar iskorači u normalnost. Tragičan nastup tragičnog predstavnika tragične države“, konstatovao je Dodik. Predsednik RS je u objavi na Iksu pozdravio odluku Saveta bezbednosti o produženju misije EUFOR na još godinu dana. Pročitajte još Cvijanović: Bećirović vodi velikobošnjačku politiku, nebrojeno puta pokazao srbofobiju Region 13:15 0 Region 13:15 0 Bećirović u SB UN optužio Srbiju da želi da odvoji RS od BiH i pripoji je sebi Region 12:31 14 Region 12:31 14","Dodik: Bećirovićevo obraćanje na sednici Saveta bezbednosti njegov lični stav, a ne stav BiH",2024-11-02
" Kopredsednik Zeleno-levog fronta Radomir Lazović je izjavio da vlast zataškava dokaze o nesreći u Novom Sadu u kojoj je u petak poginulo 14 ljudi i dodao da će opozicija zahtevati formiranje komisije Skupštine Srbije da bi se sprečilo prikrivanje činjenica i odgovornosti. U Srbiji je danas Dan žalosti, proglašen zbog pogibije 14 ljudi na koje je pala nadstrešnica nad ulazom Železničke stanice u Novom Sadu. Lazović je u pisanoj izjavi naveo da su „prvo napravili medijsku strategiju i definisali pravac skidanja odgovornosti sa sebe, tvrdnjama da je nadstrešnica bila stara i nerekonstruisana, a onda su krenuli da sakrivaju dokumentaciju, da sklanjaju dokaze, kao i da menjaju stare medijske objave“. Pročitajte još UŽIVO BLOG: Građani se okupljaju na mestu tragedije, troje povređenih i dalje u kritičnom stanju Vesti pre 12 min 142 Vesti pre 12 min 142 Tepić o rušenju nadstrešnice: Nije nesreća, ubistvo je Vesti 14:00 40 Vesti 14:00 40 „Na stanici su nedavno dva puta izvođeni radovi, očigledno je rađeno i na nadstrešnici i ona je nesumnjivo dodatno opterećena, ali to ne odgovara naprednjačkoj verziji laži“, naveo je on. Dodao je da će Zeleno-levi front tražiti formiranje skupštinske komisije koja bi istražila sve okolnosti i pozvala sve projektante, nadzor, izvođače i funkcionere da daju izkaz. Sve o nesreći u Novom Sadu čitajte u našem BLOGU .",Lazović: Vlast zataškava dokaze o nesreći u Novom Sadu,2024-11-02
" Advokat Branko Ivković iz Valjevskog pokreta otpora saopštio je danas da će 1. novembra u tom gradu biti organizovane demonstracije zbog namere vlasti da odobri otvaranje rudnika litijuma. Ivković je kazao da je okupljanje građana zakazano za 18.30 časova na Gradskom trgu i da na demonstracijama neće biti govornika. „Demonstracije organizuje udruženje građana ‘Valjevski pokret otpora’. Na mestu okupljanja saopštićemo plan daljih akcija kako bi sprečili otvaranje rudnika“, rekao je Ivković. Od 28. juna, kada je u Loznici održan prvi protest građana protiv otvaranja rudnika litijuma u Jadru, protesti su održani u više od 50 gradova. Valjevski pokret otpora pozvao kompaniju Euro Litijum Balkan da napusti grad do 1. novembra Vesti 29. okt 2024 13 Vesti 29. okt 2024 13",Protest protiv litijuma u Valjevu 1. novembra – biće saopštene dalje akcije,2024-10-30
" Niška policija nije upozoravala prevoznike da ne treba da voze prosvetne radnike na protest u Beogradu, rečeno je za  u policiji u Nišu. Iz policije su tako odgovorili na upit dopisnika  o pritiscima na prevoznike. Prethodno je najavljeno da će prosvetni radnici posle novih razgovora u Vladi održati protest 1. novembara. Kako je ranije za  potvrdio Vladan Ćirić iz Unije sindikata prosvetnih radnika, ljudi iz BIA i MUP-a upozorili su prevoznike da ne bi bilo dobro da voze prosvetare u Beograd. Ćirić je naveo da će to samo dodatno motivisati prosvetare iz Niša da se pridruže protestu. „Dobili smo informacije da su imali posetu inspektora i da ne voze na protest u Beograd. I u drugim gradovima je slična situacija, kontaktirao sam Kragujevac, rečeno je da su i sa njihovim prevoznicima obavljeni razgovori i da su im sugerisali da ne voze prosvetne radnike. To je nezamislivo. Ovo što se pokušava je krajnji bezobrazluk, nešto što prevazilazi sva naša očekivanja, dotakli smo dno dna“, rekao je Ćirić za . Za objašnjenje smo kontaktirali MUP u Nišu i press sližbu BIA odmah po dobijanju informacije o pritiscima na prevoznike, a iz niške policije smo odgovor dobili danas. BIA se još nije oglasila. Član Predsedništva Unije sindikata prosvetnih radnika Srbije Martin Mihailović izjavio je kasno sinoć da u tom sindikatu nisu zadovoljni konačnom ponudom vlade da zaposleni u obrazovanju od januara dobiju 11 odsto veće plate. Istakao je da se ne odustaje od najavljenog štrajka i protesta za 1. novembar, jer jučerašnja ponuda nije ona koja je ranije dogovorena. Vlada Srbije ponudila je juče, na sastanku sa prosvetnim sindikatima, povećanje plata za 11 odsto za sve zaposlene u obrazovanju, od 1. januara naredne godine. Ranija ponuda aktuelne Vlade bila je da nastavnom osoblju zarade budu povećane za 12 odsto, a ostalima koji rade u prosveti za osam procenata. Predstavnik Foruma srednjih stručnih škola Milorad Antić je kazao da je na sastanku sindikatima ponuđena i jednokratna isplata od 15.000 dinara do 9. januara. Sindikati prosvetnih radnika su u septembru i oktobru organizovali proteste u Beogradu i više gradova u Srbije, kao i štrajkove po školama, nezadovoljni prethodnom ponudom Vlade. Koliko je „veliko“ 60 miliona evra za prosvetare: Kako se rasipaju pare, dok se obećanja učiteljima ne ispunjavaju Ekonomija 30. okt 2024 46 Ekonomija 30. okt 2024 46 Unija sindikata prosvetnih radnika Srbije nije zadovoljna ponudom, ne odustaje se od štrajka Vesti 29. okt 2024 40 Vesti 29. okt 2024 40",Niška policija: Nismo vršili pritisak na prevoznike da ne voze prosvetare,2024-10-30
" Od početka ove godine u saobraćajnim nesrećama poginulo je 412 osoba, a povređeno je više od 14.700, izjavio je danas pomoćnik načelnika Uprave saobraćajne policije Zlatko Belencan. On je za Insajder rekao da je najdominantniji faktor bezbednosti saobraća čovek jer „on je taj koji je doneo odluku da prekorači brzinu, on je doneo odluku da upravlja pod dejstvom psihoaktivnih supstanci, pod dejstvom alkohola, da upravlja u vreme zabrane“. Povezane vesti U Beogradu uhapšeni komunalci i saobraćajni policajac Vesti 22. okt 2024 10 Vesti 22. okt 2024 10 Pomoćnik načelnika: Dnevno se u proseku otkrije oko 1.000 saobraćajnih prekršaja vozača kamiona i autobusa Vesti 25. avg 2024 3 Vesti 25. avg 2024 3 Navodeći zvaničnu statistiku za 2024. godinu o 412 poginulih i više od 14.700 povređenih, Belencan je kao ključi problem naglasio da se promene stavovi ljudi. „Često se govori o tome da treba da menjamo svest ljudi. Ja sam ipak pristalica da treba da menjamo stav pojedinca o životu. Život je nekako najjeftiniji u saobraćaju. I to učesnici u saobraćaju ili ne razumeju ili tek razumeju kada im se desi najgore – a to je da ostanu trajni invalidi ili da im neko najmiliji pogine. Zatim, brzina. Ko odlučuje da prekorači tu brzinu? Upravo čovek“, naglasio je Belencan. On je rekao da ne želi da abolira ni policiju, ni državu, ali da odgovornost imaju učesnici u saobraćaju. Belencan smatra da nije rešenje samo pooštriti kaznenu politiku i kontrolu policije, jer to daje samo kratkoročne rezultate, sugerišući da „pojedinci i porodica moraju više da se uključuje u bezbednost saobraćaja“. On je naveo primer maloletnika koji tokom noć automobilom BMW, u vreme kada mu nije dozvoljeno, izazove saobraćajnu nesreću, prekorači brzinu i izgubi kontrolu. „Ko je najodgovorniji? Onaj ko mu je dao taj auto“, naglasiko je Belencan.","Načelnik: Ove godine u saobraćajnim nesrećama poginulo 412 osoba, povređeno 14.700",2024-10-24
"Pokret Kreni-Promeni predao je 36.000 potpisa protiv najnovije izmene Krivičnog zakonika i saopštio da će na javnoj raspravi izložiti argumente za tri izmene koje se tiču hapšenja, javnih nabavki i ukidanja krivičnog dela iznuđivanja i priznanja iskaza. Lider pokreta Kreni-Promeni Savo Manojlović rekao je jutros, na konferenciji ispred Ministarstva pravde, da ih posebno brine predlog prve od tri izmene koja se tiče hapšenja, odnosno krivičnog dela koje se uvodi zbog objavljivanja takozvanih saveta za izvršenja krivičnih dela jer je „potpuno nejasno šta znači deljenje saveta na društvenim mrežama“. Da li će krivično delo biti ako neko sutradan podeli tvrdnju Fjodora Dostojevskog „gde on govori o ubistvu babe“, upitao je Manojlović i dodao da ih posebno zanima to što se ovo krivično delo uvodi zbog ekoloških protesta. „Ovo krivično delo se uvodi zbog blokada 2021. godine i zbog protesta ovog leta. Ovo je takozvana Rio Tinto odredba koja treba da omogući da građani ne mogu preko društvenih mreža da se organizuju“, rekao je Manojlović. Kazao je da je režim uspostavio dominantnu kontrolu putem medija i dodao da ovaj broj potpisa i ljudi ukazuje na to da „ne samo da nećete kopati, nego nećete hapsiti“. Na pitanje ko garantuje da potpisi neće završiti kao potpisi iz Narodne inicijative, Manojlović je rekao da ovo još uvek nisu zvanične zakonske odredbe i da su sada u fazi kada će izneti prigovore. „Narodna inicijativa je druga vrsta pravnog mehanizma gde smo hteli da postojeći zakonski okvir promenimo“, rekao je Manojlović. Advokat Nikola Tadić rekao je da se ovim nacrtom zakonskih izmena briše krivično delo iznuđivanje iskaza i da je to „vrlo opasno“. „To krivično delo je u naše zakonodavstvo uvedeno posebno zbog specifičnosti jer se izdvaja iz krivičnog dela zlostavljanje i mučenje. Obrazloženje predlagača ovog nacrta zakonika je da je to delo obuhvaćeno krivičnim delom zlostavljanje i mučenje što nije istina, jer se osnovni oblik krivičnog dela iznuđivanje iskaza ogleda u tome da službeno lice u službenoj dužnosti može upotrebom sile ili pretnje da iznudi iskaz okrivljenom, svedoku ili veštaku“, rekao je Tadić. Tadić je rekao da predlagač nacrta na nasilan način pospešuje policijske službenike da iznude iskaz ili neku izjavu. Rekao je i da izmenom krivičnog dela koje je vezano za zloupotrebu javnih nabavki neće biti zaštićen budžet i da će građani biti ugroženi jer sredstva „neće otići na one namene na koje treba da odu“.",Kreni-Promeni predao 36.000 potpisa protiv izmene Krivičnog zakonika,2024-10-30
" Potpredsednik Glavnog odbora Socijalističke partije Srbije (SPS) i narodni poslanik Branko Ružić našao se na meti tabloida i prorežimskih medija posle gostovanja na . Predsednik Demokratske stranke (DS) Zoran Lutovac ocenio je da je Ružić na  branio neodbranjivo - ""svoju stranku i ovaj režim, ali to nije bilo dovoljno ni za stranku ni za režim"". „Ružić, a smrdi“, piše preko cele naslovne strane Informera, koji je na svom sajtu naveo da je Ružić „na tajkunskoj televiziji“ izneo „niz skandaloznih izjava“. Alo piše da se istaknuti socijalista udvarao „đilasovcima i šolakovcima“, a na naslovnoj strani štampanog izdanja je nazvan „vođom opozicije“. Komentarišući ove napade na Ružića, Lutovac kaže da funkcioner SPS-a nije bio dovoljno snishodljiv prema predsedniku Srbije Aleksandru Vučiću. pic.twitter.com/28FvcM5Npt — Željko Kisa (@ZeljkoKisa) October 24, 2024 „Nije bio dovoljno snishodljiv prema Vučiću, niti dovoljno agresivan prema opoziciji i svima koji kritikuju režim. Otuda tabloidno mazanje blatom“, naveo je Lutovac na društvenoj mreži „X“. Ružić je tokom jučerašnjeg gostovanja na televiziji  rekao da gradonačelnik Beograda Aleksandar Šapić vodi infantilnu politiku, a da bi vlast trebalo da uhapsi Dragana Đilasa ako je tačno da je on ukrao 619 miliona evra. Branko Ružić za : SPS se nije utopio u SNS, mi smo tvrd orah Vesti 24. okt 2024 98 Vesti 24. okt 2024 98 „Ta priča Đilas, Šolak, šta ono pričaju – Đilas 619 miliona… Pa neka ga uhapse“, rekao je. Na pitanje šta misli o Aleksandru Vučiću, Ružić je rekao da je to jedan uspostavljeni sistem s jasnom subordinacijom koji funkcioniše na način da daje rezultate, proizvodi pozitivne efekte. „Naravno da imam određenih nezadovoljstava. Znate ko opredeljuje sistem, pa – građani na izborima“, kazao je.","Ružić na meti tabloida zbog gostovanja na , Lutovac kaže: „Nije bio dovoljno snishodljiv“",2024-10-25
"FoNet/MSP Srbije Potpredsednik Srpske napredne stranke (SNS) Marko Đurić izjavio je danas, povodom 16 godina postojanja te stranke, da je predsednik Srbije Aleksandar Vučić i dugogodišnji predsednik SNS, od početka bio ""spiritus movens"" (pokretački duh) u mnogo čemu. „I kada je bio zamenik predsednika stranke, već se osećalo da je njegova energija odlučujuća za određene izborne pobede i sve ostalo. Na njegovim leđima počiva mnogo toga i moraćemo da radimo dodatno na razvoju kadrova“, rekao je Đurić za televiziju Pink. Povezane vesti Bez Vučića i parizera: SNS proslavio slavu uz bogato posluženje, Tomu Nikolića i Dačića Vesti 27. okt 2024 58 Vesti 27. okt 2024 58 SNS obeležava Svetu Petku, Vučić čestitao slavu uz „najčudniji snimak“ Vesti 27. okt 2024 122 Vesti 27. okt 2024 122 Upitan da li je očekivao da će SNS biti toliko dugovečna i toliko uticajna na političkoj sceni Srbije, kazao je da nije očekivao, iako je bio među osnivačima, odnosno među 10.000 koji su potpisali prvi akt za registraciju stranke. „Nisam mogao ni da sanjam da ćemo biti politička snaga koja će, ne samo toliko dugo, nego i toliko fundamentalno, suštinski uticati na razvoj Srbije u toku jedne i po decenije“, kazao je Đurić, koji je i ministar spoljnih poslova Srbije. Navode da je tadašnji predsednik Srbije Boris Tadić pomogao osnivanje SNS, Đurić je nazvao „jednom od brojnih teorija zavere“ vezanih za tu stranku. Držaćemo pod lupom rad Picule Kazao je i da će njegovo ministarstvo „držati pod lupom“ rad novog izvestioca Evropskog parlamenta za Srbiju, hrvatskog evroposlanika Tonina Picule. „Svaki njegov pokušaj da zloupotrebi poziciju za etiketiranje Srbije, kao što je to činio pre nego što je stupio na ovu dužnost, ili delovanje motivisano nacionalnim predrasudama, ćemo evidentirati i na to ukazati evropskoj javnosti“, kazao je Đurić. Dodao je da će Srbija vrednovati rad Picule i da će se korektno odnositi prema njemu, ako i on bude bio korektan prema Srbiji. „Ako ne bude, postaraćemo se da svaki čovek u Evropi, svako ko politički deluje u Evropi, bude svestan predrasuda, etiketiranja i propagandnog delovanja“, rekao je Đurić. Ocenio je da je nedopustivo da pozicija izvestioca Evropskog parlamenta bude zloupotrebljena za bilo kakvu, ili bilo čiju političku ili „na predrasudama zasnovano etno-nacionalističku agendu“. „Ja se iskreno nadam da gospodin Picula u svom delovanju neće nastupati tako, a pravo da vam kažem – ova moja nada nema previše osnova, ako uzmemo u obzir šta je gospodin Picula izjavljivao o Srbiji u prethodnim mesecima“, naveo je Đurić. Rekao je i da kao ministar spoljnih poslova „ne može sebi da dozvoli luksuz da do kraja, na emocionalnom nivou govori sve što bi imao da kaže povodom pojedinih izjava Picule i samog čina njegovog imenovanja“. Ne smemo da postanemo Portoriko Evrope Dodao je da se Srbija bori da dobije svoje mesto za „evropskim stolom“ za kojim se, između ostalog odlučuje i o njoj, uz ocenu da se ne sme dozvoliti da bude „neka vrsta Portorika Evrope“. „Jedna teritorija iz koje će večito da curi radna snaga prema Zapadnoj Evropi, da nema pravo glasa za tim stolom, a da praktično, de fakto je sa svih strana okružena. To nećemo dozvoliti. Srbija će za svoju ravnopravnost i za svoje ravnopravno mesto u Evropi da se izbori“, rekao je Đurić. Dodao je da je on lično za to da Srbija ima mesto za tim „stolom“, i da se odluke donose tako što će u njima učestvovati i Srbija. „A ne da mi sami sebe isključimo, tako što kažemo da nećemo i sad ćemo da pokušamo da gledamo na neku drugu stranu, a znamo da to nije moguće ni geografski, ni geopolitički, ni drugačije“, ocenio je on. Prema njegovim rečima, već duže vreme, a posebno od početa rata u Ukrajini, traje jedna vrsta „kontinuirane političke kampanje sa ciljem da se srpsko društvo podeli u tabore i da ta geopolitička podela postane nova ključna nacionalna podela“. „A mi jesmo skloni nacionalnim podelama… I onda se svaki potez državnog rukovodstva meri i vrednuje spram te vrste propagandom indukovane podele. Zadnje dve godine teku intenzivni napori da se ljudi u Srbiji podele. Ja se oštro protivim tome, Srbija je jasno na svom evropskom putu“, kazao je Đurić. Govoreći o nedavnom istraživanju koje je pokazalo da je 43 odsto građana Srbije za članstvo u EU, a 42 odsto u BRIKS-u, naveo je da su na to dobrim delom uticali događaji iz prošlosti – od bombardovanja tadašnje SR Jugoslavije 1999. godine, do jednostranog proglašenja nezavisnosti Kosova 2008. godine. „To je kod jednog velikog broja naših ljudi stvorilo otpor i ogorčenost prema celom tom konceptu. Međutim, ja moram da kažem i kao građanin ove zemlje, kao Srbin, da mi ne smemo sebi da dozvolimo da se u našim strateškim političkim odlukama rukovodimo prevashodno emocijama i ličnim simpatijama i antipatijama, već da stvari moramo potpuno da racionališemo“, ocenio je Đurić.",Đurić: Vučić od početka bio „spiritus movens“ SNS,2024-10-27
" Policija Tuzlanskog kantona uhapsila je muškarca iz Kalesije nakon što je telefonom pozvao Policijsku stanicu u Kalesiji i zapretio da će je dići u vazduh, kao i školu u tom mestu, saopšteno je iz Tužilaštva Tuzlanskog kantona. U saopštenju se navodi da je uhapšen A.A. (22), koji je osumnjičen za krivično delo „ugrožavanje bezbednosti“. Posle upućene pretnje policija je evakuisala osoblje i učenike u srednjoj i nekoliko osnovnih škola na području Kalesije, kao i zaposlene u policijskoj stanici, a potom su izvršeni kontradiverzioni pregledi, u kojima nisu nađene eksplozivne naprave. „Osumnjičeni će biti ispitan i nadležnom sudu će biti predloženo da mu se odredi jednomesečni pritvor“, saopšteno je iz Tužilaštva Tuzlanskog kantona.","U Kalesiji uhapšen mladić, pretio da će dići u vazduh policijsku stanicu i školu",2024-10-28
" Sunčano i toplo vreme očekuje nas danas. Nedelja će biti najtopliji dan ove sedmice, ponegde se očekuju i letnje vrednosti temperature. Iz oblasti Mediterana naše predele je zahvatila malo toplija vazdušna masa koja donosi porast temperature za jedan do dva stepena. Širom naše zemlje danas sunčano, a u najtoplijem delu dana ponegde i 25 stepeni. I ostatak dana donosi nam pretežno vedro i sunčano vreme, uz manji porast temperature. Nastavlja da duva jugoistočni vetar, pojačan u košavskom području. Maksimalna temperatura kreta’e se od 19 do 25, ponegde i do 26 stepeni. Od sutra vetar slabi, ali će temperatura tokom sledeće nedelje biti u postepenom padu. Očekuju se duži periodi oblačnosti, ali izgleda za padavine nema ni tokom naredne nedel","Sunčano i toplo u nedelju, temperature i do 26 stepeni",2024-10-27
" Dvojica muškaraca povređena su u sudaru automobila koji se jutros oko 8.10 časova dogodio na putu Niš-Svrljig kod sela Malča, potvrdili su u Policijskoj upravi u Nišu. U sudaru su, kazali su u policiji, povređeni vozači dva vozila koja su učestvovala u udesu i ekipa Hitne pomoći prevezla ih je u Urgentni centar Univerzitetskog kliničkog centra u Nišu. Za sada je poznato da su obojica muškaraca u svesnom stanju prebačena u Urgentni centar, ali ne i kakve su povrede zadobili. Saobraćaj na putu Niš-Svrljig ponovo je uspostavljen posle jednočasovne obustave zbog ukazivanja pomoći vozačima i obavljanja uviđaja. Sudar više vozila na putu Kruševac-Aleksandrovac, žena i troje dece prevezeni u kruševačku bolnicu Vesti 28. okt 2024 2 Vesti 28. okt 2024 2","Sudar na putu Niš-Svrljig, povređena dva vozača",2024-10-30
"/buritora/Ilustracija Portal  predstavlja vam svake nedelje pregled lepih vesti koje su obeležile sedmicu za nama. Nisu uvek sve loše vesti, nesreće, politika, poskupljenja, već ima i uspeha, pojedinačnih ili grupnih, dobrih primera i ljudskih priča, životnih radosti, pomaka… Iako nam sve te vesti prođu „ispod radara“, donosimo vam pregled samo nekih od njih, a vi nam šaljite tokom nedelje dobre primere i ono što smatrate da zaslužuje da se nađe u našem izboru na mejl [email protected] ili u porukama na društvenim mrežama. Tri godine zaredom na Stanfordovoj listi najboljih naučnika FOTO: Privatna arhiva Profesor Svetislav Savović je naučnik-istraživač koji se tri godine uzastopno našao na uglednoj Stanford listi najboljih naučnika na svetu. Za portal  pojasnio je doprinos istraživanja u oblasti optičkih vlakana, kao i deo razvoja 5G mobilnih mreža koje su implementirane u velikom broju država u svetu. Među dva odsto najboljih naučnika u svetu, prema metrikama koje je sastavio kalifornijski Stanford Univerzitet, uvršeten je 2022, 2023, i 2024. godine prof. dr Svetislav Savović, sa Instituta za fiziku Prirodno-matematičkog fakulteta u Kragujevcu. „Zemljama koje su uvele 5G mreže to je donelo povećanje brzine interneta, poboljšanu povezanost u ruralnim i udaljenim područjima, inovacije i nove usluge, odnosno napredne telekomunikacione usluge i pametne tehnologije u industriji. Tu je i podrška za internet stvari (IoT) i ekonomski rast kroz otvaranje novih radnih mesta i podsticanje inovacija u tehnologiji i industriji“, rekao je za portal  prof. dr Svetislav Savović. Koliko se čita u Srbiji: „U septembru na svaka 2,5 minuta prodata po jedna knjiga“ /Tomsickova Tatyana/s8/Gaia Conventi Ljubitelji knjiga u Srbiji sa nestrpljenjem čekaju oktobar – mesec kada se održava Međunarodni beogradski sajam knjiga, a brojni izdavači imaju sajamske popuste. Čini se da čitalačka publika poslednjih godina beleži rast, pa tako osim kupovine novih ili polovnih knjiga, raste broj i registrovanih korisnika biblioteka u Srbiji. Prema podacima Republičkog zavoda za statistiku, svake godine izdavači u Srbiji objave više od 12.000 naslova, pa je tako u 2023. objavljeno 12.471 izdanje, što predstavlja gotovo identičan broj kao u prethodnoj godini, kada je izdato 12.470 knjiga. Psi kao terapeuti deci sa smetnjama u razvoju dolaze iz posebnog legla / 4 PM production U Novom Sadu postoji kutak pod nazivom “Prijateljska šapa”: tamo psi nisu samo najbolji prijatelji, već su i terapeuti deci sa smetnjama u razvoju. U Srbiji postoji samo dva terapeutska psa koji rade sa decom sa smetnjama u razvoju. Jedan od njih je i Nana, trogodišnji labrador koji je od rođenja obučen za ovaj posao. Prema rečima defektološkinje Jelene Blagojev Stevin, terapeutski pas nije kućni ljubimac – već pas koji dolazi iz posebnog legla. Gimnazijalci Desete: Humanitarni bazar za pomoć deci oboleloj od mišićne distrofije Svake godine, đaci i profesori Desete beogradske gimnazije organizuju humanitarne vašare, a ovog puta sa ciljem da se prikupi novac za pomoć deci oboleloj od mišićne distrofije. Ovogodišnji vašar je trinaesti po redu koji se održava u Desetoj gimnaziji, a prvi je održan 2013. godine. Uglavnom se sprema hrana, roštilj, gulaš i organizuju igrice, objašnjavaju đaci ove škole. „Cilj ove godine, kao i svake jeste da se prikupe sredstva u humanitarne svrhe. Ove godine, pomažemo dečacima – pet dečaka boluje od mišićne distrofije. Pošto je terapija jako skupa, nismo u mogućnosti da prikupimo celu svotu novca, ali pokušavamo da im pomognemo, da to bude nešto simbolično, da uključimo što više ljudi“, priča Dimitrije Ubović, učenik ove gimnazije. Nekada je spavao na klupi, a sada otvorio restoran: Kako je Avganistanac zavoleo Srbiju /Marina Pupavac Bežeći od rata u Avganistanu, put ga je naveo u Srbiju. Nije mogao ni da zamisli da će u zemlji u tranzitu ostati, zaposliti se, a sada i otvoriti svoj restoran. Kada je na talasu izbegličke krize 2016. stigao u Srbiju, Kočaj Arjubi (Kochai Aryubi) bežao je iz ratom razorenog Avganistana pod pretnjom talibana. Sada je u Srbiji već osam godina i priseća se da je put ka njoj bio jako težak. Pokorio je Olimpijadu znanja, a sada i modnu pistu: Mladi genije Andrej specijalni gost Nedelje mode Foto: Nebojša Babić Andrej Drobnjaković, 17-godišnjak koji je u jednom danu osvojio pet zlatnih medalja u znanju na Olimpijadi u Singapuru, kao istaknuta ličnost godine odabran je od strane brenda Martini Vesto Boška Jakovljevića da prošeta pistom na ovogodišnjoj Nedelji mode u Beogradu. Na finalu revije Martini Vesto Andrej se pojavio u svetlo sivom odelu u društvu kreatora Boška Jakovljevića, Ivane Peters i manekenke Gle B. Oviedo. Podsetimo, ranije ove godine, učenik Matematičke gimnazije je za 180 minuta rešio 120 zadataka i dobio titulu „apsolutnog pobednika“ olimpijade. Najbolji novosadski učenici nagrađeni putovanjem na Krf /Photostar72 Grupa od 51 učenika sa najboljim ocenama iz novosadskih osnovnih škola otputovala je na edukativno studijsko putovanje na ostrvo Krf. Kako je saopšteno iz Gradske kuće, u okviru petodnevnog putovanja učenici će posetiti Meteore, ostrvo Vido, Muzej „Srbi na Krfu od 1916-1918“, crkvu Svetog Spiridona i Srpsku kuću na Krfu kao i Zejtnlik – Srpsko vojničko groblje u Solunu. Načelnica Gradske uprave za obrazovanje Milica Vučićević navela je da je Program za viši kvalitet obrazovanja i vaspitanja u okviru kojeg se realizuju studijska putovanja, za četiri godine obuhvatio 188 učenika novosadskih osnovnih škola, a da je iz budžeta Grada za tu svrhu izdvojeno oko deset miliona dinara. Prijatelji već 56 godina svakog četvrtka idu na pivo: Nekada smo pričali o fudbalu i seksu, sada o penziji i prostati  Četvrtak je uveče u „Belom labudu“ gde, zbijeni oko stola sa polupunim čašama piva i bezalkoholnog „Ginisa“ – sede Pol Hejns, Bil Manden, Ken King, Piter Tirlvol, Brajan Ejrs i Dik Koton. Niko od njih ne može da zamisli da bude bilo gde drugde u svetu, jer je četvrtak uveče rezervisan za „kafansko veče“ svake nedelje poslednjih 56 godina. Grupa ljudi, koja je sada u ranim osamdesetim, računa da su propustili druženje i pivo možda svega 20-ak puta od 1968. godine, piše BBC. „Veoma je retko da propustimo četvrtak. Ponekad smo svi na odmoru“, kaže sa ponosom penzionisani inženjer elektrotehnike Piter. (VIDEO) Najstariji maneken imao 93 godine Instagram / RTCG U Podgorici održana je neobična modna revija u okviru Senior festa 2024. Modeli na modnoj pisti bili su članovi Doma starih, a najstariji maneken imao je 93 godine. Senior modnom revijom „U slavu godina“ Seke Martinović zatvoren je ovogodišnji Senior fest 2024. Modele poznate modne kreatorke Seke Martinović, iz kolekcije „Jovanka Broz“ nosili su manekeni iz Doma starih Podgorica, a najstariji maneken imao je 93 godine. Ovo je prva ikada održana senior modna revija u Podgorici, a tokom pola sata trajanja aplauz publike nije prestajao. Svi zajedno su pevali, aplaudirali, ali i plakali.",Lepe vesti koje su obeležile sedmicu za nama,2024-10-27
"Za najbolje rešenje za gužve - metro - uzima se novi kredit. Iako je za gradnju Depoa na Makiškom polju pre godinu dana sklopljen ugovor od 200 miliona evra, Srbija se sada za isti posao dodatno zadužuje. Za posao koji, uprkos obećanjima, nije previše odmakao. U Beogradu, gde se o metrou i dalje samo sanja – stižu nova zaduženja. Na Makišu je tek završeno nasipanje peska i šljunka, a već se povlači dobro poznati potez. Povezane vesti LSV: Zašto građani cele Srbije da plaćaju kredit za Beogradski metro? Vesti 22. okt 2024 15 Vesti 22. okt 2024 15 Srbija uzima kredit od 178,4 miliona evra za gradnju depoa za Beogradski metro Ekonomija 21. okt 2024 17 Ekonomija 21. okt 2024 17 „Srbija će uzeti kredit od nešto više od 178 miliona evra kod filijale Dojče banke u Hong Kongu i taj kredit će se koristiti za finansiranje projekta beogradskog metroa – za izgradnju depoa na Makišu“, kaže novinarka Nove ekonomije Nevena Petaković. Ekonomista Božo Drašković dodaje da „ovde odlučuju vrlo često samo političari onako napamet, odlučujući napamet, mi uvek imamo velike troškove i velike gubitke“. Gde su troškovi i gubici, tu je i kredit. A baš njega za depo na Makišu – optlaćivanje preduzeće Beogradski metro i voz – u narednih 13 godina. U to se računa, kako piše Nova ekonomija i grejs period od pet i po godina. Ekonomista Božo Drašković kaže da u slučaju izgradnje metroa stvari idu naopako. „Mi nemamo unapred napravljenu finansijsku studiju – šta, kada, na koji način dolazi, vidim da to dolazi iz kreditnih sredstava, vi se zadužujete i vi ćete plaćati kamate za to što ste uzeli, a pretpostavimo sledeću situaciju – da će se otegnuti gradnja prva linije metora na pet godina, a vi ćete završiti depo za godinu i po dana i onda ce vam stajati taj inrastrukturni deo, a da on neće imati nikakvu suštinsku funskiconalnu korist“, ocenjuje Drašković. Pre više od godinu dana, potpisan je ugovor za izgradnju Depoa, koji je prva faza gradnje metroa. Vredan je 200 miliona evra. Sklopljen sa kineskom kompanijom Pauer Čajna, koja će izvoditi radove. Zbog čega je uzet novi kredit, ako je prethodno sklopljen ugovor, pitali smo Ministartsvo finansija i Beogradski metro i voz, ali nam odgovor nije stigao.",Zašto se za metro uzima novi kredit – a posao i dalje kaska u mestu,2024-10-27
"Zamenica glavnog urednika FoNeta Tamara Skrozza istakla je u Iza vesti da ""medijima nikad nije bilo dobro"". ""Jer naše političke elite nikad nisu znale, prave se da ne znaju šta je uloga medija. Ne znam kako im utuviti u glavu da mi nismo propagandna sredstva njihove političke mašinerije. Ne shvataju šta je uloga medija"", kaže ona. Snimci intervjua odmah po završetku emisije dostupni su i svim ljubiteljima audio forme i na platformama podcast.rs , Spotify , Deezer , Google podcast , Apple podcast, Simplecast , Sticher , Pandora .",Iza vesti: Tamara Skrozza,2024-10-30
"Nakon što na današnjoj sednici skupštine grada Loznice nije bilo prostornog plana za projekat Jadar advokat Sreten Đorđević, koji je i specijalista u oblasti prava zaštite životne sredine kaže da aktivisti i građani mogu sprečiti njegovo donošenje ali da im je potrebna pomoć, te da naučnici i struka rade veliki posao i da samo ujedinjeni možemo to da realizujemo. Đorđević za  ocenjuje da su trenutno građani Srbije jedan od ekološki najosvešćenijih naroda na svetu. „Mislim da smo mi sposobni da sprečimo realizaciju ovakve vrste i ovakvog obima. Što se tiče litijuma, ja sve manje verujem da će doći do realizacije ovog projekta. Možda je paradoksalno, ali imam utisak da pritisci administracije na građane jačaju, ali time jača i otpor. Nažalost, ukoliko pritisak eskalira, eskaliraće i otpor. Onda će nas to opet uvesti u neki proces masovnih demonstracija, a mislim da ima razloga za to“, naveo je advokat. Kako ističe, da bi se realizovao projekat na terenu, neophodno je da grad Loznica izmeni postojeći prostorni plan. Rio Tinto ćuti na pitanje  o mogućem partnerstvu sa državom, a svakodnevno reaguje na sve o projektu Jadar Vesti 25. okt 2024 9 Vesti 25. okt 2024 9 Rad o štetnosti projekta „Jadar“ neće biti povučen: Autori kažu da Vučić prezire naučnu zajednicu Vesti 24. okt 2024 7 Vesti 24. okt 2024 7 „Planski osnov za izmenu plana je upravo Uredba o prostornom planu područja posebne namene 16. jula 2024. godine koju je usvojila vlada. Ta uredba ima samo dve rečenice. Njom se praktično oživljava uredba iz 2010. godine. Ono što je nepoznato, a nepoznato je zbog toga što nije objavljeno u Službenom glasniku na način kako se to radi, to je da je vlada praktično isti dan ili dan kasnije donela još jednu uredbu. U toj uredbi na kojoj piše da je iz 2024. godine praktično skenirana cela uredba iz 2020. godine na kojoj na kraju piše potpis sadašnje predsednice Skupštine, Ane Brnabić, umesto gospodina Vučevića koji je predsednik vlade. To je do te mere nezakonito da bi taj sam dokument mogli smatrati nepostojećim. On jeste nepostojeći zato što je ono što je prestalo da postoji u pravnom sistemu Srbije, a to je uredba iz 2020. godine. Ona ne može da se ponovo oživi, to piše i u odluci Ustavnog suda. Međutim, vlada ne zna kako da reši ovaj problem i onda se praktično sve više i dublje zakopava u pravnu problematiku na taj način kršeći sve moguće propise ove države, uključujući Ustav“, objašnjava on. Građani Srbije, prema njegovom mišljenju, moraju da se izbore da Ustavni sud ponovo odlučuje o uredbi koja je doneta u julu 2024. godine. „Mislim da je predlog za ocenu ustavnosti i zakonitosti, koji mogu da podnesu poslanici Narodne skupštine, jedan dobar instrument. Ako ima devedesetak poslanika, ne znam koliko tačno, iza njih stoji blizu milion i po građana Srbije, mislim da je to jedan dobar alat, jer ja smatram da ako su sudije Ustavnog suda mogu da imaju obavezu da odlučuju o ustavnosti i zakonitosti uredbe iz 2022. godine, samo par dana nakon toga su ovde došli zvaničnici Evropske unije, Nemačke, vodeći industrijalci i tako dalje, mislim da bi Ustavni sud morao hitno da zaseda imajući u vidu činjenice da su ove dve uredbe od kojih je jedna objavljena u skladu sa zakonom, a druga ne, morale da budu pod analizom Ustavnog suda, jer su one do te mere neustavne i nezakonite da postojanje takvih akata ugrožava pravni sistem ove države. I zbog toga bih ja pozvao sudije Ustavnog suda da se što pre sastanu da analiziraju ove poslednje uredbe“, kaže Đorđević i dodaje da je njegova kancelarija pripremila predlog za ocenu ustavnosti i zakonitosti, te da su je ponudili svim poslanicima Skupštine Republike Srbije. Rio Tinto nije uspeo u povlačenju rada Dragane Đorđević i saradnika o projektu Jadar Vesti 22. okt 2024 21 Vesti 22. okt 2024 21 Prof. Petrović odgovorila Rio Tintu: Za novac se može svašta i uraditi i napisati, ali istina je samo jedna Vesti 19. okt 2024 24 Vesti 19. okt 2024 24 Prema njegovim rečima, realizacija projekta Jadar je već u toku. „Neophodne prethodne aktivnosti za realizaciju projekta Jadar su izgradnja infrastrukturnih objekata koje su u toku već poslednjih par godina. Radi se o brzim saobraćajnicama, planovima za izgradnju železničke pruge, povezuju se Valjevo i Loznica, povezuju se Šabac i Loznica, visokonaponska mreža, novi gasovod, sve su to projekti za koje u aktima vlade i nekim pojedinačnim aktima koje sam imao prilike da pročitam, stoji da su projekti koji služe realizaciji projekta Jadar. Paralelno s tim, u poslednjih par godina u toku je masovna ekspropriacija zemljišta za potrebe izgradnje ovih infrastrukturnih projekata. Dakle, stotine, možda i hiljade ljudi su već izgubili svoju zemlju pod omalovažavajućim uslovima. Stotine postupaka, sudskih postupaka su u toku zbog toga što ljudi ne žele da svoju zemlju prepuste bud zašto. Međutim, naši propisi u oblasti ekspropriacije su takvi da se ljudima oduzima zemlja, a onda se upućuju na sudske postupke“, objašnjava on. Navodi i da su u toku izmene zakona o proceni uticaja na životnu sredinu i strateškoj proceni uticaja na životnu sredinu. „Ono što je bitno naglasiti jeste da se u pogledu zakona o proceni uticaja na životnu sredinu svi oni standardi koje smo dosegli u poslednjih deset ili dvadeset godina od 2004. kada je zakon usvojen ovde kod nas, pa do danas ubrzano gase. Mislim da to utiče na položaj javnosti, na položaj građana, ljudska prava su u pitanju. Dakle, ekološka prava su ljudska prava treće generacije, ona su našla ustavnu kategoriju. Ovo što se dešava sa zakonodavnim procenama i uticajem, to je da se praktično drastično redukuje učešće javnosti, učešće građana kao stranaka u postupku. U završnim odredbama predloga zakona o proceni i uticaju na životnu sredinu stoji da će se na nove zahteve u postupku procene i uticaja na životnu sredinu primenjivati novi zakon, a da se na postojeće zahteve primenjuje stari zakon. Konkretno, mislim da je to od uticaja za realizaciju postupka procene i uticaja na životnu sredinu za projekat Jadar. Projekat Jadar je sad u fazi odlučivanja po zahtevu za određivanje obima i sadržine studije. Kada se završi taj postupak i ukoliko se usvoji novi zakon o proceni i uticaju na životnu sredinu, novi zahtev za davanje saglasnosti na studiju i uticaj na životnu sredinu će biti realizovan po odredbama novog zakona. Ako se to desi, sva prava zainteresovane javnosti, skoro sva, a ona suštinska svakako, biće ugašena“, kaže Đorđević. Time će, kako ističe, građani biti isključeni iz ove procedure. „Objavljivanje rešenja se više neće davati kako je to rađeno do sad u svom integralnom kontekstu i sadržaju. Smanjena je transparentnost praktično i dostupnost. Dakle, potpuno je smanjena i ja ne vidim način kako će građani moći da osporavaju te odluke kojima neće biti dostavljene“, navodi sagovornik . Na pitanje da li državu u Srbiju čekaju tužbe i isplaćivanje milijardi evra odštete ukoliko do realizacije projekta ne dođe, Đorđević ističe da sumnja u to. „Ne sumnjam u mogućnost podnošenja tužbi. Svako može da podnese tužbu protiv drugog lica. To je neoutuđivo pravo. Međutim, ja smatram da kompanija Rio Tinto konkretno, i za to imam dokaze, od samog početka rada ovde u Srbiji, krši propise Republike Srbije“, kaže on.",Advokat: Građani Srbije jedan od ekološki najosvešćenijih naroda na svetu,2024-10-25
"/Alba_alioth Protekle godine industrije kože i obuće su ostvarile izvoz u vrednosti od 1,7 milijardi evra, dok je samo proizvodnja tekstilnih i odevnih predmeta ostvarila izvoz od 760 miliona evra. Bojan Stanić iz Privredne komore Srbije kaže da je tekstilna industrija imala pozitivne stope rasta u poslednjih desetak godina. Bojan Stanić , pomoćnik direktora Sektora za strateške analize, usluge i internacionalizaciju PKS , istakao je da srpska prerađivačka industrija trenutno ima poteškoće zbog otežanog izvoza u Rusiju, ali i sporijih stopa rasta u Evropi, pa su zbog toga neophodna određena prilagođavanja. Turska tekstilna fabrika preko noći otišla iz Srbije, radnicima umesto plata nudili mašine Ekonomija 15. jan 2024 231 Ekonomija 15. jan 2024 231 „Perspektive našeg izvoza su, dugoročno, pozitivne, ali određena prilagođavanja su moguća u oblasti visoke mode, dakle, onih tekstilnih proizvoda koji nose višu dodatu vrednost, koji su orijentisani na razvijena tržišta, a svakako i ona mnogoljudna tržišta van Evrope gde se formiraju srednje i više klase i gde postoji tražnja za takvim proizvodima“, rekao je Stanić. Kako je istakao, oko 60.000 ljudi radi u tekstilnoj industriji, a posebno je značajno to što je tekstilna industrija u Srbiji koncentrisana u manje razvijenim područjima. „Ti regioni, kao što je jug zemlje, zahtevaju dodatnu pažnju države kako bi smanjili odliv stanovništva, imajući u vidu da je upravo na tim područjima najizraženiji negativan demografski trend i samim tim nedostatak radnika“, kazao je Stanić. On je rekao da su najznačajniji izvozni partneri Srbije Italija i Nemačka, uz Rusku Federaciju i da se od naredne godine očekuje povećanje tražnje za robom iz Srbije kada se očekuje da krenu jače stope rasta. „Ova tržišta mogu da budu osnov tražnje proizvoda iz Srbije, a pored toga, imajući u vidu Sporazume o slobodnoj trgovini sa Kinom, UAE i Egiptom, takođe daju prostora da se naša roba plasira i van Evrope što bi omogućilo dugoročne izvore rasta“, istakao je Stanić. Dodao je da je u prethodnih pet godina investirano oko 180 miliona evra stranih investicija u tekstilnu industriju i da to pokazuje da je ta delatnost i dalje aktuelna. Srpski modni brenovi u CEFTA regionu Direktor Klastera modne i odevne industrije Srbije Slađana Milojević ističe da srpski modni brendovi dugi niz godina egzistiraju na prostoru CEFTA regiona. „Mi svoje proizvode ne možemo lako da plasiramo na tržišta Nemačke i Italije ako nemamo celokupnu podršku za našu industriju. Nije dovoljno što smo prepoznati ovde, nama je potrebno nešto više. Potrebna nam je sveobuhvatna podrška da bi srpski modni proizvod bio prepoznat negde u Evropi, a to je jako teško“, rekla je Milojević. Ona je istakla da u Srbiji posluju velike svetske kompanije koje su zaslužne za izvoz u Nemačku i Italiju, dok je modna industrija Srbije prepoznata u zemljama bivše Jugoslavije. Takođe, Milojević je rekla da moda nije samo glamur i umetnost, već je i unosan biznis koji zahteva da se vodi računa o mnogim stvarima. „To uključuje i Zelenu agendu, potpisnici su sve zemlje sveta koje su za jedan dostojan život, zdrav život i život koji čovek zaslužuje, uključujući i društvenu odgovornost, ali i odnos prema prirodi i prema reciklaži i svemu ostalom, tako da i mi o tome vodimo računa, radimo jako puno sa našim kompanijama“, rekla je ona. Kako je istakla, plan je da se do 2030. smanji količina proizvoda i da se ide ka održivim i kvalitetnijim materijalima. „Ne mogu reći da će se plasirati luksuz, plasiraće se i dalje prijemčiva roba i dobra ponuda, ali će to biti od recikliranih materijala“, rekla je Milojević. Ona je ocenila da je za modnu industriju u Srbiji značajno to što je imala predstavnike na plenarnoj sesiji BRIKS fashion plus samita. „Od velikog je značaja kada bilo koje tržište možete da otvorite, pa i jedno jedino, a kamoli ako možete doći u kontakt sa ozbiljno velikim tržištima, gde vi sutra možete vašim kompanijama ponuditi izlazne mogućnosti ili im prosto dati šansu koju oni treba da iskoriste“, kazala je Milojević i dodala da su svi proizvodi iz ovog Klastera potpuno srpski jer u razvoju učestvuju mladi srpski dizajneri sa fakultetskom diplomom. Novopazarski tekstil Menadžer jedne novopazarske tekstilne kompanije Meris Ugljanin ističe da ova kompanija za mesec dana proizvede oko 9.000 farmerica i da većina završi na stranom tržištu. „Što se tiče proizvodnog procesa, ovde se sve radi od početka do kraja, od krojenja materijala do njegove hemijske obrade, pakovanja i spremanja za transport. Skoro sve izvozimo, jer da nije bilo tog izvoza ove kompanije bi se i ugasile“, rekao je Ugljanin. On navodi da su novopazarske tekstilne kompanije poznate po kvalitetnim proizvodima i po dobro obučenim radnicima. „Mi imamo ljude koji su zaposleni više od 30 godina i to nisu samo obični šivači, to su majstori svog zanata, tako da je to nešto što nam daje veliku prednost na tržištu“, istakao je Ugljanin. Kako je rekao, farmerice se najviše izvoze u BiH, Sloveniju, Austriju i Nemačku, kao i da je cena proizvoda ista za sve kupce.",Proizvodnja tekstilnih i odevnih predmeta ostvarila izvoz od 760 miliona evra u 2023.,2024-10-25
"Aktivisti koji se protive uklanjanju Starog savskog mosta pozvali su građane da se tu okupe u četvrtak popodne, dan pre njegovog najavljenog zatvaranja za saobraćaj i započnu ""terensku odbranu mosta"", ali će detalje o tome kako će to izgledati saopštiti na samom protestu. „Operativni sastanak za fizičku odbranu mosta imaćemo u sredu kada ćemo utvrditi i plan za dalje. U četvrtak je protest, sa šetnjom preko mosta, napravićemo najverovatnije dva punkta i probaćemo da izdržimo preko noći. Ako nas ima da ga branimo – uspećemo“, rekao je predstavnik Inicijative „Most ostaje“ Đorđe Miketić, u obraćanju novinarima ispred Starog savskog mosta. Na pitanje da li će aktivisti fizički onemogućiti mašine da počnu da rade, on je rekao da će plan, utvrđen na operativnom sastanku u sredu, biti saopšten građanima na protestu u četvrtak. Pročitajte još Šapić: Postavljanje Starog savskog mosta na Zemunski kej je pitanje za Vladu, to je njihov projekat Vesti 24. okt 2024 29 Vesti 24. okt 2024 29 Saobraćajni inženjer: Sa 50 godina iskustva tvrdim – novi most preko Save neće biti gotov do Expa Vesti 21. okt 2024 158 Vesti 21. okt 2024 158 On je naglasio da „vlast želi da ruši most bez potrebnih pravnih rešenja i bez finalnog projekta novog mosta“. Takođe i da je „neizvodljiva prvobitna zamisao vlasti kako bi izgledao novi most, jer su u međuvremenu izgrađene dve nove zgrade neposredno kraj njega“. Naveo je da je nedavno kod Brankovog mosta postavljen kružni tok, ali se sad tamo ponovo postavljaju semafori jer „vlast ne sluša struku“, kao i da uz „dosadašnje takve promašaje prete i novi“ i dodao: „Bolje je da sačuvamo most, a srušimo Šapića“. Pozivajući vlast da otvori javni dijalog o sudbini mosta, Jelena Radović je rekla da će izmeštanje Starog savskog mosta biti „novi slučaj Hercegovačke, odnosno Sava Male“, navodeći da vlast sada namerava da ruši zajedničku javnu svojinu. „Važno je da se građani usprotive ovom nasilju, političko-pravnoj čorbi u kojoj se kuva projekat štetan za Beograd, da iz pesimizma stupe u akciju“, pozvala je Radović. Umetnik Dejan Atanacković je poručio da je ovoj vlasti moguće suprostaviti „samo solidarnost i masovnost građana jer su po svoj prilici iscprljeni svi institucinalni metodi borbe, tako da preostaje fizička odbrana mosta“. „Ovde se suprostavljamo jednom besmislenom, suludom projektu. Odbrana ovog mosta je odbrana građana da budu građani a ne roblje“, poručio je Atanacković.",Aktivisti pozvali građane: U četvrtak „terenska odbrana“ Starog savskog mosta,2024-10-29
" Udruženje novinara Srbije (UNS) kriktikovalo je gradonačelnika Beograda Aleksandra Šapića zbog uvreda koje je uputio novinarima televizije  i pozvalo ga da prestane sa takvim odnosom prema medijima. U saopštenju udruženja se navodi da to nije prvi put da Šapić vređa novinare  kao i da su već nekoliko puta od njega tražili da, u skladu sa funkcijom koju obavlja, odgovara na pitanja novinara i prema njima se odnosi sa poštovanjem. „Meni je važno da javnost zna kakvi ste vi hohštapleri i manipulatori…teški“, rekao je Šapić na jučerašnjoj konferenciji za novinare. UNS je podsetio Šapića da je posao novinara da postavlja pitanja od interesa za javnost, a dužnost funkcionera da na njih odgovaraju, te da je pravo novinara da u svom prilogu sam proceni koji deo izjave je važan za javnost. „Novinari nemaju obavezu da bilo kome, pa ni javnim funkcionerima, unapred odgovore šta će se naći u prilogu, već isključivo da pri objavljivanju priloga verno prenesu izjavu ili deo izjave koji smatraju da je važan za javnost“, stoji u saopštenju. Iz udruženja su podsetili da se svako ko je nezadovoljan radom medija može obratiti Regulatornom telu za elektronske medije, Savetu za štampu ili sudu, a da je posao javnih funkcionera da odgovaraju na pitanja i prema novinarima se odnose sa poštovanjem. Kako Šapić zamišlja novinarstvo: „Hohštapleri“, „ostavite mikrofon“, „mogu da vam mikrofon isključim“ Vesti 24. okt 2024 23 Vesti 24. okt 2024 23 Potpredsednica NPS: Šapić umesto da rešava pitanja fekalija, vređa novinare Vesti 24. okt 2024 3 Vesti 24. okt 2024 3 Gradonačelnik Aleksandar Šapić kritikovao je juče novinara televizije  Miodraga Sovilja što je na jednoj od prethodnih konferencija za novinare postavio više pitanja, otvorio veći broj tema, dok u prilogu emitovanom u Dnevniku te televizije, kako tvrdi, nije emitovano sve, prikazujući usput isečke i konferencije za novinare i priloga. Televiziju  je optužio da su „hohštapleri i manipulatori“, kao i da „obmanjuju javnost“, nakon čega su novinar i snimatelj te televizije napustili konferenciju za novinare. Analiza priloga  prikazana je na „pametnoj tabli“, koju gradonačelnik nije koristio na konferenciji za novinare dok je govorio o različitim ekonomskim i društvenim merama, pre pitanja te televizije.",UNS poziva Šapića da prestane sa vređanjem novinara,2024-10-25
"Pred Višim sudom u Jagodini održano je ročište u ponovljenom postupku protiv Jasne Radivojev, koju bivši muž, lokalni moćnik, tuži za navodni pokušaj ubistva. Radivojev koja je ranije za  svedočila o navodnom brutalnom porodičnom nasilju koje je trpela, prvostepenom presudom osuđena je na 10 godina zatvora, međutim, Apelacioni sud u Kragujevcu oborio je tu presudu i vratio je na ponovno odlučivanje. Kako javlja reporterka  saslušanje i ispitivanje svedoka oštećenog bivšeg muža Jasne Radivojev i lokalnog moćnika iz Jagodine trajalo je puna četiri sata. On je govorio o detaljima i okolnostima incidenta za koje je Radivojev okrivljena. Ona se tereti da je krajem juna 2022. godine bivšeg supruga prvo omamila lekovima, a potom nanela više lakih telesnih povreda nožem, koje se u zbiru klasifikuju kao teška telesna povreda. Odbrana je dovela u pitanje legitimitet iskaza oštećenog, tvrdeći da je menjao iskaz u odnosu na prethodne, te ističući da nema konkretnih dokaza da je okrivljena pokušala da ga uspava lekovima. Zbog toga odbrana traži da se prekvalifikuje delo koje se sada vodi kao pokušaj teškog ubistva. Jasna je 10 godina trpela brutalno nasilje, sada se protiv nje vodi postupak Vesti 17. avg 2023 1 Vesti 17. avg 2023 1 „Ispitivanjem oštećenog danas smo došli do činjenica koje dokazuju apsolutno, bez obzira šta izjavljuju advokati oštećenog, da se ne radi uopšte o ovoj planiranoj kvalifikaciji teškog ubistva u pokušaju. Naime, ta podmuklost, te trovanje nekim lekom, to su činjenice koje uopšte ne postoje u predmetu“, rekao je Borivoje Borović, punomoćnik odbrane. Advokat oštećenog Goran Petronijević kaže da je okrivljena imala podršku šire mreže koja je organizovala zaveru protiv njenog bivšeg supruga, te da muškarca koji je žrtva pokušava da predstavi kao nasilnika. „Ovo je jedan od primera kako jedno predrasuda da samo žena može biti žrtva, nikako i muškarac, vodi taj postupak u pravcu da se od, u ovom slučaju, izvršioca teško krivičnog dela napravi žrtva“, izjavio je Goran Petronijević, advokat oštećenog. Dan ranije pred Višim sudom u Jagodini svoju odbranu iznela je i Jasna Radivojev koja je ponovo podsetila na navodno brutalno porodično nasilje koje je trpela godinama, a o kom je ranije govorila i za . Ona je tada rekla da se plašila da nasilje prijavi, strahujući ne samo za svoj život, nego i za živote svoje dece. „Trpela sam sve oblike porodičnog nasilja, ali izdvojila bih kao najgore, najupečatljivije fizičko i psihičko maltretiranje, tačnije zlostavljanje, u poslednjim mesecima. Kad kažem fizičko nasilje, odnosi se na, kao što sam juče rekla, na prebijanje do neprepoznatljivosti“, rekla je Radivojev. Sud je naložio novo psihološko-psihijatrijsko veštačenje koje će vršiti Institut za sudsku medicinu u Beogradu. Sledeće ročište zakazano je za 24. januar 2025. godine.","Novo suđenje ženi za navodni pokušaj ubistva muža, kojeg optužuje za desetogodišnje brutalno nasilje",2024-10-29
"Promo/NDNV Nominacije za Regionalnu novinarsku nagradu ""Srđan Aleksić"" traju do petka, 1. novembra, saopštilo je danas Nezavisno društvo novinara Vojvodine (NDNV). Nagrade se dodeljuju novinarkama, novinarima i medijima iz Bosne i Hercegovine, Hrvatske, Srbije i Crne Gore u tri kategorije: za novinarsku hrabrost i izuzetnost, za doprinos zajednici i za medije. Nagrade se dodeljuju u tri kategorije – za novinarsku hrabrost i izuzetnost, za doprinos zajednici i za medije. O nagrađenima će odlučivati stručni žiri koji je sastavljen od medijskih radnika i stručnjaka iz svih država koje učestvuju u organizaciji dodele nagrade. Dobitnicima će nagrade biti uručene na tradicionalnoj manifestaciji „Dani Srđana Aleksića“, koja će voe godine biti održana od 13. do 15. decembra u Novom Sadu. Prethodne dve godine manifestacija je održana u Banjaluci. Srđana Aleksića su u centru Trebinja, u neposrednoj blizini policijske stanice, nasmrt pretukla četvorica pripadnika Vojske Republike Srpske, nakon što je od smrti uspeo da spasi svog sugrađanina i poznanika Alena Glavovića, čije je „krivica“ bila u tome što je Bošnjak. Raspisan konkurs za Regionalnu novinarsku nagradu „Srđan Aleksić“ Vesti 15. okt 2024 0 Vesti 15. okt 2024 0",Nominacije za novinarsku nagradu „Srđan Aleksić“ do petka,2024-10-29
"/Vadim Kulikov U Višem javnom tužilaštvu u Beogradu saslušan je šezdesetjednogodišnji Dragan P. zbog sumnje da je 28. oktobra ove godine u porodičnoj kući na Novom Beogradu, hicima iz pištolja koji je nelegalno držao, pokušao da liši života sina i suprugu. Nakon saslušanja tužilaštvo je predložilo sudiji za prethodni postupak Višeg suda u Beogradu da osumnjičenom odredi pritvor da ne bi uticao na svedoke, da ne bi ponovio krivično delo u kratkom vremenskom periodu i jer je za krivično delo koje mu se stavlja na teret propisana kazna zatvora preko 10 godina, a način izvršenja ili težina posledice krivičnog dela su doveli do uznemirenja javnosti koje može ugroziti nesmetano i pravično vođenje krivičnog postupka. Naredbom o sprovođenju istrage osumnjičenom se na teret stavlja krivično delo Teško ubistvo u pokušaju u sticaju sa krivičnim delom Nedozvoljena proizvodnja, držanje, nošenje i promet oružja i eksplozivnih materija. Podsećamo, 28. oktobra ove godine, oko 12.30 u kući u beogradskom naselju Bežanijska kosa stariji muškarac pucao je iz vatrenog oružja u pravcu sina i povredio ga u predelu stomaka . Zatim je pucao u suprugu i nju povredio u nogu. Pročitajte još: Zaštitnik građana pokrenuo postupak zbog navodnog seksualnog zlostavljanja u školi u Pančevu Vesti 30. okt 2024 1 Vesti 30. okt 2024 1 Prosvetni sindikati nezadovoljni ponudom Vlade: Nedostojna profesije, škole u petak neće raditi Vesti 30. okt 2024 26 Vesti 30. okt 2024 26 Patrijarh Porfirije sa Đedović Handanović o mogućnostima saradnje crkve i Ministarstva Vesti 30. okt 2024 129 Vesti 30. okt 2024 129",Tužilaštvo predložilo pritvor za muškaraca koji je pucao u ženu i sina na Bežanijskoj kosi,2024-10-30
"Da bi izbori bili pošteni, dovoljno je da ih niko ne krade, jer ni zakoni Srbije nisu toliko loši, ali se ne primenjuju, smatra Filip Tatalović iz Demokratske stranke. Pavle Dimitrijević iz CRTA ističe da se, kada je reč o izbornim uslovima, od prošle godine ništa nije promenilo, ali da kada je reč o vladavini prava (na koju se, između ostalog, odnose preporuke ODIHR-a), tu rezultat nije nula već smo ""otišli u minu"". Da se značajan deo preporuka primeni do kraja godine, kako je to procenila ministarka Miščević, članovi Radne grupe za unapređenje izbornih uslova i sagovornici Newsnight -a misle da je teško ostvarivo. „Ovde se ne radi samo o Zakonu o biračkom spisku, već i o izboru novog Saveta REM -a. Šta će se desiti posle 4. novembra, kada istekne mandat postojećem Savetu, i dalje se samo nagađa. Ta institucija će verovatno ostati paralizovana i neće moći da donosi bilo kakve odluke. I to sve pokazuje da je suviše malo vremena ostavljeno da se taj proces sprovede, jer je zakonski trebalo da se započne još od avgusta. Zna se čija je najveća odgovornost, ne samo za ovo, već uopšte za nesprovođenje ODIHR preporuka“, rekao je Pavle Dimitrijević iz CRTA.  Filip Tatalović ( DS) kaže da je deo preporuka mogao da bude sproveden i pre ponovoljenih junskih izbora, ali da je došlo do opstrukcije od strane vladajuće većine. „Uvek sve zavisi od političke volje. Da bi izbori bili pošteni, dovoljno je da se na njima ne krade. Za to vam ne treba ni ODIHR, ni novo izborno zakonodavstvo. Nisu naši zakoni toliko loši, oni se jednostavno ne primenjuju. Ne verujem u magijsku snagu zakona, jer i do sada su zakoni kršeni, što ne znači da mi ne želimo da učestvujemo u tom procesu, jer tu ima smislenih stvari. Ali ono čemu se apsolutno protivimo jeste da se usvoji gomila nekih sitnih izmena i da se onda kaže da su sada ispunjeni svi uslovi“, istakao je Tatalović.  Prvi osnovni izborni uslov mora biti birački spisak, naglasio je on, dodavši da je on u katastrofalnom stanju. Dimitrijević kaže da birački spisak jeste jedna od tema. „Ali radna grupa je dosta opterećena bremenom neuspeha koji se desio u aprilu i maju, kada je voljom vladajuće većine onemogućeno da radna grupa bilo šta uradi“, naveo je on. Dodao je da ponovo imaju problem sa nedostatkom informacija koje treba da im dostavi MUP, što usporava rad same komisije. Povezane vesti Brnabić sa predsednicom PS OEBS: Radim na punoj primeni svih preporuka ODIHR Vesti 10. okt 2024 7 Vesti 10. okt 2024 7 Miščević: U roku od godinu dana sprovešćemo preporuke ODIHR i ponoviti izbor Saveta REM Vesti 21. okt 2024 2 Vesti 21. okt 2024 2 „Vidimo da tu nemamo punu saradnju državnih organa. Dakle, to je fakt na današnji dan. Da li će se promeniti ili neće se promeniti, ostaje da se vidi. Ali ako na nivou radne grupe Skupštine Srbije ne možemo da dođemo do informacija, čak ni posle ponovljenog zakona, šta sutra može da očekuje neka komisija za reviziju biračkog spiska, kakvu saradnju državnih organa?“, pitao je on. CRTA je, podseća, uoči junskih izbora dala deset mera o kojima jeste bilo volje da se raspravlja, ali ne i da se glasa. Dimitrijević kaže da će CRTA nastaviti da predlaže i ukazuje na standarde i rešenja, ali daje „loptica“ na institucijama ove zemlje i „na kraju krajeva, na vladajućoj većini“. Tatalović je to objasnio plastično. „Kada vi kažete – treba da radimo na biračkom spisku, da vidimo ko živi tu, na kojoj adresi i slično, da li je istina da imamo na nekim biračkim, na nekim adresama stan od 70 kvadrata i 97 ljudi prijavljeno tu, dobijete odgovor da MUP nema podatke o tome ko je prijavljen, u kom stanu u zgradi. To je jedan nonsens, ako MUP nema te podatke, onda da zatvaramo MUP… Pa nam onda kažu kako MUP mora nešto da reši i trebaće im, npr. godinu dana“, objasnio je on. Tatalović veruje da je plan vladajuće većine da usvoji niz sitnih izmena, a onda da traži od EU da oslobodi nove fondove. „Da li će to prihvatiti, to morate pitati EU… u situaciji kada u zemlji Srbiji imamo ugovor sa Evropom ‘litijum za autokratiju'“, kazao je. Politička volja jedan od prvih uslova Ponovio je svoj utisak da ne postoji politička volja da se izborni sistem promeni. „Kada se iznesu najbitniji zahtevi opozicije i nevladinog sektora, kao što je birački spisak ili glasanje van biračkog mesta, tačno vidite u radnoj grupi kako se ponašaju kada ubodete u nešto što njima smeta. Odmah se iznosi mali milion problema zašto to ne može da se usvoji, a ta su objašnjenja vrlo prizemna i netačna. Tipa, ne možete da objavite birački spisak da bude javno dostupan, jer onda će da idu horde razbojnika i gledaju gde živi malo ljudi, pa da pljačkuju te stanove“, kazao je. Politička volja će, mišljenja je Tatalović, postojati tek kada vladajuću većinu neko na to natera. Dimitrijević kaže da se od prošle godine do danas ništa nije promenilo, ako je reč o izbornim uslovima. „Ako pogledamo opšti širi društveni kontekst, desile su se u našoj zemlji stvari koje još više dovode u opasnost vladavinu prava. Dakle, imali smo različita nezakonita privođenja, nedozvoljeno zadržavanja aktivista i stranih državaljana na granicama, pod sumnjivim okolnostima i nezakonitim uslovima. Imali smo primenu sile nad građanima ove zemlje bez ikakvog razloga. Imali smo pravljenje tajnih spiskova bez ikakvog obrazloženja bilo kakvih posledica. Ako govorimo u široj perspektivi i vladavini prava, tu ne da je rezultat nula, nego ide u minus.“, naveo je on. Povezane vesti Radna grupa za izborni proces ponovo će tražiti od MUP-a informacije o biračkom spisku Vesti 22. okt 2024 0 Vesti 22. okt 2024 0 Tatalović dodaje da u razgovoru sa misijom ODIHR-a, predstavnici vlasti kažu da je, npr. medijska situacija ‘problematična’, zato što imamo nekoliko privatnih televizija koje ‘guraju opoziciju. „Sve drugo je sjajno u zemlji Srbiji. To je njihov stav“, rekao je on i istakao da se u takvoj situaciji ne može govoriti o političkoj volji. Tatalović kaže da izborni uslovi i zakonodavstvo u Srbiji nalaze u takvom stanju da više ne trpi polovična rešenja. „Nama treba temeljna revizija biračkog spiska, temeljna reforma da vidimo gde su problemi i kako se ti problemi rešavaju. Tako da nema malo, 10, 20 odsto, nego ili sve, ili ništa“, kaže Dimitrijević. Oba sagovornika navode primere Crne Gore i Severne Makedonije, gde je opoziciji prepušteno da u izbornom toku ima kontrolu nad ministarstvima koja su zadužena za kontrolu biračkog spiska. „Ali to je bilo uz veliki pritisak spoljnih faktora. Da li će postojati volja za tako nešto ovde, ostaje da se vidi“, kaže Tatalović. Dimitrijević zaključuje da je potreban preduslov da cela zemlja i državni organi žele da promene to stanje.","„Da bi izbori bili pošteni, dovoljno je da ih niko ne krade“: Sagovornici  o (ne)sprovođenju preporuka ODIHR",2024-10-28
"Posle tri godine Tužilaštvo u Novom Pazaru je odlučilo da neće pokrenuti krivični postupak zbog smrti vojnika Dejana Stojkovića na Pešteru 2021. U saopštenju navode da je nakon detaljnih provera utvrđeno da je njegova smrt bila zadesna. Oni koji prate dešavanja u vojsci poručuju: saopštenje je sramno, ali je to jasan dokaz da se stvari u sistemu odbrane guraju pod tepih. Pre više od tri godine na Pešteru se dešavao Munjeviti udar. Nakon toga, u javnosti je munjevito odjeknula vest da je baš tu, na radnom mestu, poginuo stariji vodnik Dejan Stojković. U borbenom vozilu kojim je komandovao uključio se protivpožarni aparat. A da je situacija ozbiljna, upozorio je svoje kolege. Iako je rekao da ne može da nastavi sa vežbom, to izgleda nije bilo dovoljno. Dokazi su, ipak, bili dovoljni stručnjacima da utvrde da je smrt vojnika nastupila udisanjem hemijskih sredstava, što je dokumentovan u prvom veštačenju. Novopazarsko tužilaštvo sada saopštava nešto drugo. Godina od pogibije Dejana Stojkovića na Pešteru, sindikat traži poslednju počast Vesti 23. jun 2022 3 Vesti 23. jun 2022 3 „Neko je Stojkoviću naredio da ostane u vozilu, a tužilaštvo ga štiti“: Advokat o pogibiji vodnika na Pešteru Vesti 30. okt 2024 7 Vesti 30. okt 2024 7 Osnovno javno tužilaštvo u Novom Pazaru je nakon sveobuhvatno i detaljno izvršenih provera, kao i ocenom prikupljenih dokaza i komisijskog sudsko-medicinskog veštačenja Medicinskog fakulteta u Beogradu, Instituta za sudsku medicinu, zaključilo da je smrt vojnika Dejana Stojkovića zadesna i uzrokovana naglim poremećajem srčanog rada, po tipu takozvane naprasne srčane smrti na terenu njegovog posebnog ličnog svojstva promena na srcu, navelo je tužilaštvo u saopštenju. „Mi tri godine čekamo da dobijemo jedan ovako sraman odgovor, to pkozauje krizu našeg pravosuđa, krizu institucija javnog tužioca“, rekao je bivši predsednik Vojnog sindikata Srbije Novica Antić. „Niko u sistemu ne želi da se klupko odmota i oni će da kažu da je bilo tačno kako oni tvrde kako su rekli u prvom saopštenju iz Ministartsva odbrane da je to nesreća tačak“, smatra vojni analitičar Aleksandar Radić. „U samom predmetu postojali su dokazi da je smrt Dejana Stojkovića nastupila nasilnim putem, onda nakon toga imamo određene radnje koje je tužilaštvo sprovodilo gde dolazimo do saznanja da je došlo do zadesne smrti tj. da niko nije kriv zbog toga što je Dejan Stojković poginuo“, kazao je advokat Nikola Lakić. Kako je poginuo, nije saznala ni porodica. Jer, im informacije o tome nisu dostavljene. „U ovom slučaju ni više javno tužilaštvo u novom pazaru a kasnije ni osnovno javno tužilaštvo u novom pazaru nije htelo nikada da primi suprugu Dejana Stojkovića, njegov stric Rade Stojković koji je više puta pokušavao da stupi u kontakt sa tužiocima, dobijao je uvek negativan odgovor“, navodi Lakić. „To ne sme da se odmota zato što će se pokazati da neki civil odlučuje umesto vojske, pa počitavoj hijerarhiji ako biste krenuli da tražite krivice, shvatili biste koliko tu ima oportunizma“, smatra Radić. Oni koji krivce treba da traže, ćute. Iz Ministarstva odbrane na naša pitanja ne odgovaraju. Smrt Dejana Stojkovića – čini se, za sistem je samo broj. „On je žrtva nečijeg nemara u sistemu odbrane“, naveo je Antić.",Krivični postupak zbog smrti vodnika na Pešteru neće biti pokrenut: Kome ne odgovara da se „klupko odmota“,2024-10-30
" Potpredsednik Stranke slobode i pravde (SSP) Goran Petrović izjavio je danas da Ministarstvo unutrašnjih poslova i ministar Ivica Dačić krše zakon jer mesec dana ne odgovaraju na poslaničko pitanje na osnovu čega bivši ministar Nebojša Stefanović ima policijsko obezbeđenje. Petrović je u pisanoj izjavi naveo da je Stefanovića saradnica Dijana Hrkalović optužila za povezanost sa kriminalnim klanovima umešanim u najteža krivična dela poput ubistava, kao i za korupciju. „Najbliži prijatelj Goran Papić, inače zadužen za sve Stefanovićeve poslove, tražio je da se Stefanović iseli iz vile na Dedinju u kojoj je živeo, a koja se vodila kao Papićeva imovina. I pored svega toga nikakva istraga protiv Stefanovića nije povedena, čak mu je dato i veliko obezbeđenje o trošku građana Srbije.“, dodao je Petrović. On je naveo da je Stefanović posle „klasične harange u okviru Srpske napredne stranke, organizovane u stilu komunističke partije, nestao iz javnosti i da se nakon toga pojavio pre dva dana kada je njegov potpis stavljen na tekst od dve strane kojim je odgovorio na tvrdnje Dragana Đilasa da je Srbija kolonija raznih zemalja“. Petrović je zaključio kako „ostaje da se vidi“ kada će Dačić „oživeti“ i odgovoriti na njegovo pitanje o razlozima zbog kojih Stefanović ima policijsko obezbeđenje.","SSP: MUP krši zakon, mesec dana nema odgovora na poslaničko pitanje o Nebojši Stefanoviću",2024-10-25
" Semafori na kružnom toku kod Ušća neće usporiti saobraćaj u tom delu Beograda, trebalo bi da ga ubrzaju i oslobode, izjavio je profesor saobraćajnog fakulteta i predstavnik Komiteta za bezbednost saobraćaja Milan Vujanić. „Žuto trepćuće svetlo znači dozvoljen prolazak uz povećanu opreznost. Ima vrlo jasno značenje. Crveno je zabranjeno, šta je problem?“, rekao je Vujanić za FoNet, objašnjavajući pravila koja se od danas primenjuju na kružnom toku kod Ušća. On je naveo da je žuto trepćuće svetlo, zapravo, isto što i zeleno, samo sugeriše pojačanu pažnju u saobraćaju. Vujanić napominje da će „možda biti potrebno vreme za navikavanje“, ali je ocenio da bi „rezultat trebalo da bude pozitivan“. „Ovaj sistem neće suporiti, on će samo poboljšati stanje u terminima najvećih opterećenja. Vozači iz različitih pravaca će naizmenično dobijati prvenstvo prolaza“, naveo je Vujanić. Gradonačelnik Beograda Aleksandar Šapić najavio je da će semafori na kružnom toku kod Ušča raditi u špicevima od 7:00 do 10:00 i od 14:30 do 18.30. Mimo tih termina neće biti crvenog svetla, već samo žutog koje podseća na poštovanje saobraćajnih pravila u kružnom toku. Šapić je rekao da će taj režim važiti samo radnim danima, a vikendima semafor neće raditi. Sledeći takav semafor najavio je na Autokomandi. Šapić bi ponovo da „drži časove“: Prvo o semaforima u kružnom toku, a onda i o medijima – posebno  Vesti 29. okt 2024 16 Vesti 29. okt 2024 16 Od danas bez zelenog svetla na kružnom toku kod Ušća – da li su gužve ređe Vesti 30. okt 2024 23 Vesti 30. okt 2024 23",Vujanić: Semafori na kružnom toku kod Ušća neće usporiti saobraćaj,2024-10-30
"/Milan Nikić Đaci koji su ove školske godine upisali srednje stručne škole, odnosno smerove sa deficitarnim zanimanjima, narednih devet meseci će dobijati po 5.000 dinara mesečno od države. Portal Nova.rs piše da će novac učenicima stići 1. novembra i to u iznosu od 15.000 dinara za tri meseca - septembar, oktobar i novembar. Ove godine prilikom konkursa za upis učenika u prvi razred srednje škole 28 profesija i zanata je označeno kao deficitarno. Vlada Republike Srbije je u januaru usvojila Uredbu o finansijskoj podršci dualnom obrazovanju, radi pružanja podrške učenicima koji upisuju trogodišnje i četvorogodišnje dualne obrazovne profile, na kojima se školuju za deficitarna zanimanja. U ovogodišnjem Konkursu za upis u srednju školu objavljen je konačan spisak sa 28 deficitarnih zanimanja . To su pekari, mesari, zavarivači, obućari, poslastičari, tehničar za metalurške tehnologije, operater mašinske obrade rezanjem, auto-električar, operater osnovnih građevinskih radova, polagač obloga, stolar, kuvar, izrađivač hemijskih proizvoda, industrijski krojač, modni krojač. Spisak čine i tehničar za izradu i održavanje alata, mehaničar motornih vozila, industrijski mehaničar, monter telekomunikacionih mreža, dekorater zidnih površina, operater za izradu nameštaja, trgovac, konobar, operater u prehrambenoj industriji, vozač motornih vozila, galanterista kože, mehaničar tekstilnih mašina, viniogradar- vinar. Svi oni će, bez obzira da li imaju praksu u nekoj od kompanija koja sarađuje sa školom ili ne, dobiti po 5.000 dinara mesečno. Taj iznos primaće devet meseci godišnje. Portal Nova.rs saznaje da isplata državne pomoći kreće 1. novembra, kada će srednjoškolci dobiti 15.000 dinara (stipendije za septembar, oktobar i novembar), što je potvrdio i Milorad Antić, predsednik Foruma srednjih stručnih škola. „Tako bi trebalo da bude. Ako lažem ja, onda lažu i mene. Šalu na stranu, ali tako je, očekuje se isplata stipendije đacima prvog novembra. Ta stipendija je veoma značajna za decu jer su oni motivisani – em zarađuju, em se školuju. Mnogo ima deficitarnih zanimanja koja su dobro plaćena, ali šta vredi kada nema đaka da ih uče. Đaci koji su završili za zavarivače, zatim kuvari, pekari, mesari, svi su mahom otišli u inostranstvo. Retko ko je ostao ovde“, ističe Antić. Zarada na praksi i do 35.000 dinara Osim „novca od države“, srednjoškolci dobijaju i „platu“ od kompanija kod koje obavljaju praksu. Ukupan iznos na mesečnom nivou može da bude i do 35.000 dinara. „Oni učenici koji obavljaju praksu u nekoj kompaniji već primaju nadoknadu od poslodavca koja može iznositi do 30.000 dinara, tako da njihova mesečna primanja mogu da budu i do 35.000 dinara. To je, dakle, nadoknada od kompanije onako kako je predviđeno Zakonom o dualnom obrazovanju – za svaki dan proveden na praksi dobijaju 70 odsto minimalne cene rada po satu“, objašnjava Antić. Dodaje da stariji srednjoškolci imaju više dana prakse, pa će tako dobiti i više novca. „Stariji razredi mesečno prime oko 30.000 dinara. I ako dodate ovih 5.000 koje daje država, to je 35.000 ukupno. Zaista lep podsticaj za mladog čoveka koji pametno razmišlja i koji svoju budućnost i te kako može da učini lepom. Pazite, to su mesečna primanja jednog srednjoškolca koji ide u školu i obavlja praksu za koju je plaćen. Možete da zamislite, onda, koji novac može da zaradi kada završi školu. Njegova početna plata je sigurno hiljadu evra, ako ne i više“, naglašava on.","Đaci određenih škola dobijaće svakog meseca novac od države, prva isplata u novembru",2024-10-29
"/Marina Pupavac Ministarka prosvete Slavica Đukić Dejanović izjavila je da je ponuda Vlade Srbije prosvetnim sindikatima konačna, navodeći da protesti nisu rešenje. Đukić Dejanović je dodala da će se težiti ka tome da najniža plata u prosveti bude izjednačena sa prosečnom platom u Srbiji, što je zahtev sindikata. „Država zaista više od ovoga nema. Ja sve zahteve prosvetnih radnika ne da razumem, nego im i pripadam po toj emotivnoj i rezonskoj komponenti. Napor koji je učinjen da se dođe do ove ponude je maksimum, više od toga država nema“, rekla je Đukić Dejanović danas za televiziju Njuzmaks Balkans. PROČITAJTE: Zašto se više ljudi nije odazvalo pozivu prosvetnih radnika na protest: Čedanka Andrić o sindikatima danas Vesti 24. okt 2024 6 Vesti 24. okt 2024 6 Prosvetni sindikati: Stupamo u štrajk 1. novembra Vesti 21. okt 2024 44 Vesti 21. okt 2024 44","Đukić Dejanović: Ponuda prosvetnim sindikatima konačna, protesti nisu rešenje",2024-10-30
"Zašto se referendum o tome da li su građani za to da Apoteke Kraljevo ostanu da rade u lokalima koje je Grad Kraljevo izdao privatnoj firmi, pretvorio u ozbiljan obračun opozicije i naprednjaka? Opozicija smatra da je gradonačelnik Kraljeva dobio instrukcije da ni po koju cenu ne sme da dozvoli da se referendum održi. Glavno pitanje u Kraljevu je, podseća reporter , hoće li se održati referendum sa pitanjem da li građani žele da Apoteke Kraljevo ostanu u vlasništvu grada. Nakon što je predato 11.000 potpisa dovoljnih za održavanje referenduma, oglasila je centrala SNS u Kraljevu, rekli su da je jedan broj građana obmanut i da su tražili da se potpisi ponište. Međutim, shvativši da to neće biti dovoljno, onda su došli do drugog rešenja, bar tako smatra opozicija – oko 1.800 potpisa je proglašeno nevalidnim, a GIK je saopštila da opozicija ima rok od 15 dana da prikupi ove potpise, kako bi se došlo do dovoljnog broja. Reporter  je podsetio i da je predsednica GIK odmah podnela ostavku. Predrag Voštinić iz Lokalnog fronta je rekao da je „više nego izvesno da ovakva odluka nije mogla da bude donesena u njenom prisustvu, ali je odmah potom donesena uz tesnu većinu, što dovoljno govori kakva je odluka“. Mišljenja je da je „jedna savest uspela da se spasi“. Pročitajte još Kako su potpisi građana za opstanak Apoteke Kraljevo završili u – mesnim odborima SNS Vesti 15. okt 2024 2 Vesti 15. okt 2024 2 Kraljevčani sakupili potpise i traže nesvakidašnji referendum – da opstane gradska apoteka Vesti 19. sep 2024 0 Vesti 19. sep 2024 0 „Ovo nije inicijativa samo za očuvanje apoteka u vlasništvu grada, ovo se svodi na pitanje da li ćemo poštovati ustavnu volju građana, da li će referenduma biti. To da li su potpisi nevažeći ne može odlučiti većina, nego zakon. Po zakonu, ne možete angažovati notara, nego overivače koje akredituje gradska uprava, i oni naprave grešku. E, sad ćemo da ih tužimo, em za nesavesno obavljanje službene dužnosti, em za javni interes koji je oskrnavljen u ovom procesu. Navodi se da se ne vidi dobro pečat, nije uneto ime i prezime overivača, negde mesto, negde datum, ali nijedna od tih nije greška ljudi koji su prikupljali potpise ili organizovali inicijativu. Svega 147 ima nekakve materijalne greške koje bi se eventualno mogle spočitati onome ko je potpise prikupljao, sve ostalo su greške overivača. Neće moći, baš neće moći“, kaže Voštinić. On ističe da se „u SNS nadaju da je ovo jedna u nizu njihovih političkih igrarija“. „Ovo nije to, ovo je pitanje osnovnog ustavnog prava i ne može se tako lako prekršiti procedura. Sprovođenje zakona nije pitanje većine u bilo kojoj instituciji, nego garantuju institucije ove zemlje. Krenućemo frontalno na ono što se zove uzurpiranje volje naroda. Mi smo pošteno skupljali ove potpise, nismo ljude pitali koje su stranke članovi, ni koje su političke orijentacije kada su želeli da se njihove apoteke održe u javnom vlasništvu, oni su ti koji pitaju čiji si član kada treba bilo šta da se završi“, kaže on. Prema njegovim rečima, lokalna vlast se „mnogo malo pita“. „Sva ta priča oko toga ko ima interes da se ovaj referendum ne održi, istina je da je rejting stranke narušen, njima kažu da to ne sme da se desi, a oni onda pokazuju svoju prirodu, osionost, bahatost, prostakluk, a namere samo sprovode ljudi ili koji su interesno vezani za stranku u Beogradu, ili njihovi nalogodavci“, kaže on. On je, navodi, apsolutno siguran da će do tog trenutka dati sve da se održi referendum. „Ukoliko ne, ovo će biti ne debakl jedne narodne inicijative, ovo će biti zaista poništen Ustav“, kaže on.","„Pošteno smo skupljali potpise, tužićemo ih“: Kako se referendum o Apotekama Kraljevo pretvorio u obračun naprednjaka i opozicije",2024-10-28
"Dmitrii Bachtub / Volodymyr Melnyk / Alamy / Profimedia Alkohol se u Srbiji, ali i drugim zemljama na Balkanu, smatra za nešto normalno - konzumiramo ga na slavljima, sahranama, a često dajemo i deci da “malo probaju”. Ovakvo ponašanje je zapravo opasno i pokazuje da nemamo prave informacije o štetnosti alkohola - deca stiču utisak da se radi o normalnoj stvari, pa se češće opijaju, kaže sagovornik . Oko 2000 saobraćajnih nesreća na godišnjem nivou nastaje kao posledica pijanstva, dok podaci ""Batuta"" pokazuju da adolescenti i mladi sve češće piju i mešaju alkohol sa psihoaktivnim suptancama. Koliko često pijemo pokazuje i istraživanje Svetske zdravstvene organizacije (SZO), u kome se navodi da na godišnjem nivou stanovnik Srbije popije oko jedanaest litara alkohola, dok je svetski prosek šest. Srbija ima i više od 200.000 registrovanih alkoholičara, prema podacima od pre dve godine. “Alkohol je kod nas na Balkanu vrlo prisutan i poželjan. Ne postoji događaj koji nije praćen alkoholom , ako gledamo kulturološki. Radi se o običajima. Pije se i kad se slave lepe stvari, ali i kad je u pitanju nešto što stvara tugu – pije se i na slavljima i na sahranama. Takođe i kad se rodi dete, kad se krsti dete, kad se slave rođendani… Ne postoji događaj koji nije obeležen pijenjem”, kaže psiholog. Ovakvo ponašanje, navodi Tomin, govori dosta o našem društvu – da još uvek nemamo prvo znanje o tome koliko je alkohol štetan. “Nekad čujem da čak i lekar izjavi da je čaša vina zdrava – ne postoje dokazi da je piti alkohol zdravo, a postoji mnogo njih – da je opasan. Ta uverenja toliko dugo tu, da mi i dalje verujemo u te mitove”, objašnjava on. Alkohol je čest uzrok saobraćajnih nesreća Alkohol zaista jeste opasan, a i česti uzrok saobraćajnih nesreća. U ponedeljak je upravo vozač u alkoholisanom stanju udario 10-godišnjeg dečaka koji je vozio bicikl i bio na pešačkom ostrvu, pa je potom pobegao sa mesta nesreće, dok se dečak bori za život – ovo je samo jedan od niza nesrećnih okolnosti koje su nastale jer je neko bio pijan. View this post on Instagram A post shared by MOJ – BEOGRAD (@moj_beo_grad_) Prema podacima Ministarstva unutrašnjih poslova (MUP) , od 1. januara ove godine na putevima u Republici Srbiji dogodilo se 23.475 saobraćajnih nezgoda u kojima se alkohol, kao uticajni faktor nastanka nezgoda, pojavljuje u 2.192 nezgode, odnosno 9,3 odsto. U istom periodu prošle godine, kako se navodi, u 23.706 saobraćajnih nezgoda alkohol je bio uticajni faktor u 2.328 nezgoda, odnosno 9,8 odsto dok je u istom periodu 2022. godine u 24.353 nezgode alkohol bio uticajni faktor u 2.582 nezgode, odnosno 10,6 odsto. Iako  nije uspeo da dobije informacije “Batuta” o ljudima koji se leče od alkoholizma, iz Specijalne bolnice “Vita” navode da pacijenti koji se leče od alkoholizma čine otprilike četvrtinu broja svih pacijenata ove ustanove. Što se tiče uzrasta pacijenata, kako navodi direktor ove ustanove Milan Vlaisavljević, 80 odsto ih dolazi iz starosne kategorije od 30 do 50 godina. Što je, kako dodaje, znatno niže nego pre desetak godina kada je najviše bilo onih sa više od 50 godina. „Dinar u preventivu – deset dinara uštede u lečenju“ Alkohol nije samo dostupan odraslima, već i deci. Istraživanje Instituta za javno zdravlje “Dr Milan Jovanović Batut” pokazuje uznemirujuće podatke – čak 50 procenata mladih povremeno pije, 20 odsto njih se povremeno opija, a sedam odsto pije redovno. Istraživanje je obuhvatilo učenike osnovnih škola 5. i 7. razreda i prvi razred srednje škole. Neko te voli, vozi pazljivo 💖 pic.twitter.com/CAgjqO6RI8 — Marija Jovičić (@mara_jovicic) November 27, 2015 “Deci se od malena alkohol prikazuje kao nešto što je lako dostupno. Mi imamo to kulturološki. Odavno je prisutno da se čak i sasvim maloj deci daje alkohol, daju i rakije. I u literaturi su čak opisani ekstremni slučajevi alkoholizma kod nas u Srbiji kod sasvim male dece kojoj se svaki dan npr. davala rakija pre odlasku u školu zbog pogrešnih uverenja tj. predrasuda da je alkohol zdrav”, kaže za  psiholog Goran Tomin. Funkcionalni alkoholizam: Sve izgleda kao da je u redu, ali nije Zdravlje 18. apr 2024 25 Zdravlje 18. apr 2024 25 Gosti : Alkoholizam kulturološki veoma zastupljen kod nas, još odmalena Zdravlje 26. jun 2021 12 Zdravlje 26. jun 2021 12 Mladić u Šapcu vozio pijan, drogiran i bez vozačke dozvole Vesti 06. nov 2023 6 Vesti 06. nov 2023 6 Mi verujemo u mitove, ističe on, i u to da je alkohol nešto što daje snagu, zdravlje i imunitet. “To je kod nas povezano jako duboko sa tim nekim uverenjem da je to nešto pozitivno i dobro. Onda i deca počinju alkohol, kroz posmatranje prvenstveno svojih roditelja i bližnjih, da doživljavaju kao nešto normalno, a ne opasno. Kad padnu autoriteti kod adolescenata, to može da im ugrozi život. Zato sve mlađi počinju da koriste psihoaktivne supstance i alkohol, i to je veoma dostupno na ulici, to je toliko lako naći, da ne možete da poverujete”, objašnjava naš sagovornik. Iz “Vite” za  kažu da sve češće beleže slučajeve gde je zloupotreba alkohola „udružena“ sa zloupotrebom kokaina ili neke druge psihoaktivne supstance – posebno kod mlađih pacijenata. “Kod mlađih pacijenata (punoletstvo, rane dvadesete…) po pravilu beležimo da alkohol nije ‘glavna’ supstanca, tj. da je zloupotreba alkohola ‘udružena’ sa zloupotrebom drugih psihoaktivnih supstanci po principu ‘uzima se šta je dostupno u tom trenutku’, pa tu govorimo o politoksikomaniji’”, rekao je direktor. Imamo dosta adolescenata , navodi psiholog, koji ulaze u prve stadijume bolesti i zavisnosti, koje se kasnije jako teško leče. “Dakle, ako imamo alkoholizam kod velikog broja odraslih ljudi, kad dođu kod nas i pitamo ih kad je krenulo pijenje, pa krenulo je u adolescenciji. Ja znam iz prakse često da mladi piju na način tako da se oduzimaju od alkohola i često završavaju na toksikologiji tu istu noć. Deca piju u nenormalnim količinama – problem je što njima niko nije objasnio da je to opasno. Niko im nije rekao šta se dešava nakon pijanstva . Mladi misle da njima ništa ne može da se desi”, objasnio je Tomin. Kako kaže, najbolji lek je prevencija. „Preventiva kao nešto što sprečava nastavnak bolesti je, to znamo odavno, mnogo lakša i jeftinija nego lečenje te bolesti. Imate onu poznatu da je dinar uložen u preventivu deset dinara uštede u lečenju. I to je potpuno tačno, što znači da je potrebna stalna edukacija populacije i potrebna je edukacija dece od malena. Prevencija prvo treba u kući da krene – jer se u kući često pije i deca to posmatraju, ali treba edukovati decu u školi i drugim institucijama. Institucije nisu previše usmerene na lečenje od alkoholizma“, zaključio je on.","Popiju, pa sednu i za volan: Alkoholizam i greške u tradiciji i vaspitanju",2024-10-27
"eu2015lu.eu / Charles Caratini Ukazom predsednika Republike Aleksandra Vučića, za ambasadora Srbije u Ukrajini, postavljen je Andon Sapundži. Ova odluka objavljena je nedavno u Službenom glasniku, ali se za postavljenje Andona Sapundžije čulo još letos. Vlada Srbije je krajem avgusta prihvatila predlog Ministarstva spoljnih poslova da ministar savetnik u Ambasadi Republike Srbije u Vašingtonu Andon Sapundži bude novi ambasador u Ukrajini. Sapundži je u to vreme bio u diplomatskoj službi u ambasadi u Vašingtonu. Prethodno je bio u diplomatskim misijama u Parizu i Briselu i u ministarstvu je od pripravničkih dana. Prema našim izvorima, za Sapundžija važi da je blizak Socijalističkoj partiji Srbije i ministru unutrašnjih poslova Ivici Dačiću. Ruski mediji su takođe izvestili o nominaciji Andona Sapundžija, ali tvrdeći da je godinama u braku sa Ukrajinkom Viktorijom Borodinom, koja je i sama diplomatkinja. Kako su naveli, Viktorija Borodina je zaposlena u Američkom savetu za međunarodno obrazovanje, piše Danas. Pre odlaska u Vašington, radila je u diplomatskim službama Ukrajine kao diplomatkinja, drugi sekretar za štampu, informisanje i kulturu Misije Ukrajine pri EU (od 2004. do 2008. godine), dok je pre toga bila „specijalista prve kategorije u pres-službi Ministarstva spoljnih poslova Ukrajine“, preneli su ruski mediji.",Blizak SPS i ministru Ivici Dačiću: Postavljen novi ambasador Srbije u Ukrajini,2024-10-28
"A šta vam se desi kad, kao predstavnik vlasti, odlučite da gostujete na ? Najbolje zna jedan od vodećih ljudi SPS-a Branko Ružić. ""Ružić, a smrdi!"" - to je naslov koji dobio u vodećem provladinom tabloidu Informeru, dan nakon što je gostovao na TV . Taj iskorak funkcionera vladajuće koalicije ka mediju koji vlast ne kontroliše pretvorio se u korak unazad. Kako se preko noći, a i brže, postaje državni neprijatelj broj jedan? „Znate kako, imate onaj manir, a ja nisam sklon da ga prihvatim – što se kičma više saginje, to vam je zadnjica na višem položaju. Taj manir u Srbiji više nije potreban, ponekad je potrebno imati i kičmu“, kazao je Branko Ružić. : „Hvala Vam na gostovanju, nadam se da će Vaš primer slediti i drugi.“ Nije ovde bitno ni šta ste rekli, niti da li se zovete Branko Ružić, presudno je da ste pripadnik vlasti koji je, umesto da ode na neku od poželjnih nacionalnih frekvencija, došao na . Povezane vesti Ružić na meti tabloida zbog gostovanja na , Lutovac kaže: „Nije bio dovoljno snishodljiv“ Vesti 25. okt 2024 40 Vesti 25. okt 2024 40 Branko Ružić za : SPS se nije utopio u SNS, mi smo tvrd orah Vesti 24. okt 2024 98 Vesti 24. okt 2024 98 Odmah i sinhronizovano, isti naslov pojavio se u Informeru, Novostima i listu Alo. „Ružić na  kao vođa opozicije“, „Nezadovoljan Vučićem, brani Đilasa i poručuje da SNS ne bi postojao bez SPS-a“. Tabloidni progon se nastavio, jer je potpredsednik socijalista gostovao, kako Informer piše, na tajkunskoj  kod antisrpske novinarke Danice Vučinić i tamo izneo niz skandaloznih izjava. Zbog toga je, za taj list, lider SPS-a morao odmah da se oglasi. „Kao što znate, opšte je poznata politika Socijalisticke partije Srbije i moja lično. Ponosni smo na sve rezultate koji su postignuti, i spremni smo na tu saradnju sa Srpskom naprednom strankom i Aleksandrom Vučićem, da nastavimo i dalje u interesu Srbije. Svaki drugačiji pristup nije politika SPS-a, i može da predstavlja samo pojedinačne i lične stavove.“ A na televiziji Informer smo od glavnog urednika Dragana Vučićevića mogli da čujemo i da se Ružić nedavno tajno sastao sa zapadnim diplomatom i da taj susret ima veze sa nastupom na TV . „A sad zašto je zamereno? Pa zato što se razbija ta monolitna ideja gde se normalizuje ono što je potpuno nenormalno, a to je da niko iz vlasti ne može da godstuje na televiziji koja radi svoj posao, jer vas etiketiraju kao opozicionu televiziju. Ne, postoje televizije koje se ponašaju kao privatni servisi ljudi koji su na vlasti i mali broj medija koji pokušavaju da budu objektivni i nezavisni“, smatra reditelj i aktivista Stevan Filipović. Niko više i ne broji koliko su poziva za gostovanje na našoj televiziji predstavnici vlasti odbili bez odgovora, odbili s odgovorom ili prihvatili, pa odbili u zadnjem trenutku. Stranačka koleginica Branka Ružića i ministarka prosvete jedna je sa tog neprebrojivog spiska. Pitali smo je samo zašto? „Moja agenda je puna i prosto imam prioritete i u komunikaciji s medijima. U koji ću studio otići, to opredeljujem prema tome koja je namera i uređivačka politika kuće u koju odlazim“, kazala je Đukić Dejanović. I iako je u politici već duže od 30 godina, Đukić Dejanović nam je još nešto pojasnila. „I ne želim da se politika meša svoje prste u temu koje se tiču finalnog proizvoda, a to je znanje i obrazovanje dece i njihova bezbednost, a na vašem mediju se to događa“, tvrdi ona. Događa se to…ma jasno je šta nam se događa. Iskorak se opet pretvara u korak unazad.","Tabloidi proglasili novog državnog neprijatelja – samo zbog gostovanja na : „Ružić, a smrdi“",2024-10-25
"Javna rasprava o izmenama Krivičnog zakonika danas je završena, a epilog je dobila i najčešće kritikovana odredba. Ministarka pravde najavila je da će objavljivanje materijala kojim se savetuje izvršenje krivičnih dela biti precizirano tako da se odnosi na pedofiliju, ubistva, drogu, oružje, terorizam i falsifikovanje novca. „Predajemo 36 hiljada potpisa zbog najavljenih izmena Krivičnog zakonika“, izjavio je direktor pokreta Kreni-promeni Savo Manojlović. Dan je počeo ovako. 8:30, Ministarstvo pravde. Povod: predaja peticije za tri, kažu najspornije izmene zakona. „Ukoliko ovo prođe imaćemo situaciju u kojoj smo zaista sprečeni da se bunimo protiv nepodobštine režima“, rekla je Biljana Stojković iz stranke Zajedno. Palata pravde, 9:30. Povod: završetak javne rasprave o izmenama Krivičnog zakonika. Popović: Odredbe Krivičnog zakonika o krivičnim delima biće precizirane, Manojlović – ovo je pobeda građana Vesti 30. okt 2024 8 Vesti 30. okt 2024 8 Kreni-Promeni predao 36.000 potpisa protiv izmene Krivičnog zakonika Vesti 30. okt 2024 17 Vesti 30. okt 2024 17 „Skandalozno je da je zakon pisan dve godine, a javna rasprava se vodi samo mesec dana, bez ozbiljne javne rasprave i ozbiljne analize“, kaže poslanik Demokratske stranke Srđan Milivojević. O ozbiljnosti javne rasprave, oni koji su danas na njoj bili, imaju komentar: „ovo i nije javna rasprava“. Novinari su mogli samo da je slušaju ne i da snimaju, jer se održala u sudnici Palate pravde. „Gospoda su krenula od pretpostavke da niko ko je došao danas i odvojio vreme nije pročitao nacrt i obrazloženje i sad nam ga prepričavaju u sitna crevca dok svi ne pocrkamo unutra u sali“, kazao je Ivan Zlatić. A čitali su i imaju zamerke. Predlog koji predviđa kazne za one koji putem tehnologija ili na drugi način dele materijal sa uputstvima za izvršenje krivičnih dela u javnosti je izazvao možda i najviše pitanja. „Ovo je takozvana Rio Tinto odredba koja treba da omogući da građani ne mogu putem društvenih mreža da se organizuju. Da li ako neko sutradan deli Dostojevskog, gde on govori o ubistvu babe, da li će to biti krivično delo?“, pita Savo Manojlović Neće – obećala je na završnom okruglom stolu ministarka pravde. Ova odredba biće precizirana, tako da se odnosi isključivo na slučajeve ubistava, pedofilije i falsifikovanja novca, obećala je ministarka Popović. To je ipak samo jedna preldožena izmena koju je stručna javnost kritikovala. A javna rasprava je završena. „To danas ne može da se završi. Znači, ne mogu da se iznesu ti brojni argumenti koji su zaista dobronamerni“, rekla je Lidija Komlen Nikolić. Koje će argumente Ministarstvo pravde uzeti u obzir biće jasno u izveštaju koji bi na njihovom sajtu trebalo da se pojavi u roku od 15 dana.",„Ovo i nije javna rasprava“: Šta će biti sa spornim odredbama izmena Krivičnog zakonika,2024-10-30
"Forbes/Marina Pupavac Predsednik Vlade Srbije Miloš Vučević izjavio je danas da je Srbija spustila inflaciju i da se nada da će ona ostati pod kontrolom - na projektovanih oko četiri odsto, dok u pogledu rasta privrede projekcija ostaje na 3,8 odsto. On je na predstavljanju tradicionalnog godišnjeg istraživanja Američke privredne komore (AmCham) o poslovnoj klimi i poverenju investitora izavio da Vlada Srbije to udruženje vidi kao partnera u rešavanju izazova, naglasivši da su SAD najveći uvoznik softvera iz Srbije. Američki ambasador Kristofer Hill je rekao da je američka vlada aktivna da pomogne srpskoj privredi, a da je AmCham deo rešenja. Zoran Drakulić: Srbija jedna od najsiromašnijih zemalja, četiri ključne greške vlasti Ekonomija 14. okt 2024 116 Ekonomija 14. okt 2024 116 AmCham kompanije članice umereno su zadovoljne poslovnom klimom u Srbiji, dajući joj ocenu 3 (na skali od 1 do 5), uz postepeni trend rasta zadovoljnih i pada nezadovoljnih članica, pokazalo je tradicionalno godišnje AmCham istraživanje o poslovnoj klimi i poverenju investitora, pod nazivom „Dvanaesto prolazno vreme“ (Lap Time), saopšteno je nakon konferencije za novinare. Zadovoljnih članica poslovnom klimom ove godine je najviše, a nezadovoljnih najmanje od 2013. od kada se ovo istraživanje sprovodi. Istovremeno, mala i mikro preduzeća koja nisu članovi AmChama, a tradicionalno se nalaze među ispitanicima, dele stavove većih kompanija ocenjujući poslovnu klimu ocenom 2,8. Sa druge strane, na pitanje kakve su performanse poslovanja u 2024. godini, i članice AmCham, i mala i mikro preduzeća tvrde da su očekivanja prevaziđena, te prijavljuju čak i bolje rezultate u odnosu na prošlogodišnje. „Dobra vest je što privreda ove godine beleži poslovne rezultate približne onima na nivou iz 2019, što jasno ukazuje na postepeni oporavak ekonomije nakon globalnih poremećaja uzrokovanim pandemijom kovida 19 i ratom u Ukrajini. Kako bi se ovaj trend nastavio i intenzivirao, veoma je važno da na dugoročnom planu, zajedno sa Vladom Srbije nastavimo da radimo na ubrzanju institucionalnih reformi. Tu pre svega mislimo na digitalizaciju sudstva i uvođenje e-suda, priznavanje elektronskog dokumenta u radno pravnoj dokumentaciji, dalje unapređenje regulative koja će podstaći ulaganja u zelenu energiju – pre svega kroz izmene i dopune Zakona o energetici, kao i usklađivanje odsnosno izmenu radnog zakonodavstva i prilagođavanje savremenim tokovima i potrebama na tržištu rada“, rekao je Stefan Lazarević, predsednik AmCham. Kada je reč o prognozama poslovanja u 2024. godini, primetan je veći optimizam u očekivanjima u odnosu na prethodne godine. Povećanje poslovanja u narednoj godini i nove investicije očekuje oko tri četvrtine članica AmCham, dok polovina veruje da će doći i do povećanja broja zaposlenih. Iako su nešto opreznije u prognozama, rekordna polovina malih i mikro preduzeća očekuje rast poslovanja, dok trećina smatra da će zapošljavati nove kadrove, što je istorijski gledano takođe najveći broj ispitanika od kada se radi ovo istraživanje, navodi se u saopštenju. Dostupnost radne snage najveći izazov za poslovanje Kao i prethodnih godina, izazovi sa dostupnošću radne snage vide se kao najznačajniji izazovi za poslovanje. Ova ocena je, kako se navodi u saopštenu, potvrđena i činjenicom da je jedini ekonomski parametar čiji rast nije nadmašio očekivanja za 2024. godinu upravo rast zaposlenosti, što ukazuje na rastuće potrebe kompanija za dostupnim kadrovima. Upitane da preciznije definišu izazove, kompanije su kao ključne probleme istakle visoka očekivanja kandidata i zaposlenih u pogledu zarada i beneficija, nedostatak kvalifikovane radne snage na domaćem tržištu, kao i visoko poresko opterećenje zarada. Prva preporuka malih i mikro kompanija za prevazilaženje ovih izazova očekivano jeste smanjenje poreskog opterećenja rada. Sa druge strane, imajući u vidu da velike kompanije imaju više prostora za razmišljanje o dugoročnim strategijama i specifične potrebe za kvalifikovanom radnom snagom, AmCham članice veću važnost daju daljim ulaganjima u obrazovni sistem. Takođe, obrazovanje, prema mišljenju kompanija članica AmCham, ali i mikro i malih preduzeća, ostaje primarna oblast za Vladu u cilju povećanja privrednog rasta.",Članice Američke privredne komore u Srbiji umereno zadovoljne poslovnom klimom,2024-10-25
"TANJUG/ VLADIMIR ŠPORČIĆ/ bg Vedro i nešto toplije jutro u odnosu na prethodne dane - nema mraza nigde u Srbiji, temperautra se kreće od tri do 11 stepeni. Danas će jačati košava, pa će se i kvalitet vazduha srednim dana poboljšati. Narednih dana vreme delimično oblačno, uz sunčane periode, uz košavu, s temperaturom oko ili iznad višegodišnjeg oktobarskog proseka. Do daljeg ćemo se nalaziti pod uticajem grebena visokog vazdušnog pritiska koje se proteže sa juga, pa preko većeg dela Evrope. Ono nam donosi i nešto topliju vazdušnu masu, te je tempeatura vrlo prijatna, oko prosečnih vrednosti, uglavnom oko 20 stepeni. Danas će vreme biti delimično oblačno, uz duže sunčane periode, i padavine se ne očekuju. Duvaće jugoistočni vetar, pojačan u košavskom području. Maksimalna temperatura od 17 do 21 stepen. Za vikend i početkom iduće sedmice vreme delimično sunčano, bez kiše, uz temperaturu do 23 stepena. Stabilno vreme i prijatne temperature će nas pratiti to kraja oktobra, a promene vremena se nazire početkom novembra. Nova ekonomija: Zagađenje vazduha u Kostolcu veće nego pre izgradnje sistema za odsumporavanje Vesti 22. okt 2024 4 Vesti 22. okt 2024 4","Toplije, ali u više gradova zagađen vazduh – kada nas očekuje promena vremena",2024-10-25
"MUP Srbije Policija je na području Rume uhapsila pet članova organizovane kriminalne grupe, zbog sumnje da su se bavili nedozvoljenim prometom akciznih proizvoda i zaplenila više tona duvana, saopštilo je Ministarstvo unutrašnjih poslova. Uhapšeni su S. V. (1971), A. U. (1972), M. M. (1987), R.G. (1968) i M. V. (1997), koji se sumnjiče da su od januara nedozvoljeno nabavljali, pripremali i prodavali rezani duvan u velikim količinama. U toku su pretresi stanova i drugih prostorija koje osumnjičeni pripadnici organizovane kriminalne grupe koriste za držanje više tona rezanog i duvana u listu. Osumnjičeni će uz krivičnu prijavu biti privedeni nadležnom tužilaštvu na dalju nadležnost. MUP Srbije MUP Srbije MUP Srbije MUP Srbije MUP Srbije",Policija zaplenila više tona duvana u Rumi: Uhapšeni članovi organizovane kriminalne grupe,2024-10-29
" Na putu Slankamen-Novi Karlovci došlo je do saobraćajne nezgode u kojoj je jedna osoba povređena, rečeno je u MUP-u za . Kako navode u policiji do nesreće je došlo u 16.45 sati. U sudaru su učestvovali traktor i putničko vozilo, a jedna osoba je povređena i prevezena u KBC Zemun. Прикажи ову објаву у апликацији Instagram Објава коју дели 192.RS (@192_rs)","Saobraćajna nesreća kod Slankamena, ima povređenih",2024-10-29
" Potpredsednik stranke Srbija centar Duško Lopandić izjavio je u emisiji ""Pravi ugao"" na RTV da predsednik Srbije Aleksandar Vučić ""žonglira između Istoka i Zapada"". „Vučić nije otišao na samit BRIKS , ali je poslao četiri ministra i to se zatrpava ovim posetama evropskih zvaničnika. Osim državne posete, postoji još jedan razlog njihovog dolaska, a to je da se vidi gde rukovodstvo SNS ide, ideološki – da li prema patriotama ili ostaju u narodnjacima (EPP). To je sve političko taktiziranje. Najvažnije je gde ide ova zemlja“, ocenio je Lopandić, navodi se u saopštenju stranke. Lopandić je, komentarišući problematiku projekta Jadar , istakao i da je „pogrešna politika rudarenja litijuma, bez obzira na to što je podržana od nekih zemalja EU, jer vitalni interes za Srbiju je da se litijum ne kopa“. „ Evropska unija ima interes da se litijum eksploatiše na prostoru koji oni mogu na neki način da kontrolišu. To je deo jedne od njihovih politika. Ne verujem da bi se odustajanjem od tog projekta narušio odnos sa EU. Ako je projekat zaustavljen jednom – može opet. Naravno da to ne bi povećalo stepen simpatija EU ka Srbiji, ali nije ni toliki preduslov poput spoljne politike ili Kosova“, rekao je Lopandić.","Lopandić: Vučić žonglira između Istoka i Zapada, nije otišao na BRIKS i to se zatrpava posetama",2024-10-24
" Centar za lokalnu samoupravu (CLS) predložio je da se napuštena kovid bolnica u Batajnici pretvori u savremenu opštu bolnicu koja bi ""opsluživala sve stanovnike buduće nove opštine u tom delu grada, kojih ima preko 80.000"". „Sramota je da Beograđani koji žive dalje od Pupinovog mosta i Novog novosadskog puta nemaju nijedan savremeni bolnički centar, a da samo naselje Batajnica i dalje čeka na godinama obećavani dom zdravlja“, piše u saopštenju CLS-a. Ova organizacija navodi i da se zalaže za vraćanje nadležnosti Gradu Beogradu nad bolnicima i domovima zdravlja, kao i za pružanje primarne i sekundarne zdravstvene zaštite svim stanovnicma prestonice na ravnopravan i civilizovan način, bez obzira na to gde oni žive. „U narednom periodu, CLS će zajedno sa relevantnim ekspertima izaći sa planom nove mreže zdravstvenih ustanova koja će biti prilagođena potrebama građana u svim naseljima Beograda“, piše u saopštenju. Lončar: Kovid bolnica u Batajnici postaje centar za dijalizu i palijativa Zdravlje 26. okt 2024 17 Zdravlje 26. okt 2024 17",CLS: Pretvoriti napuštenu kovid bolnicu u Batajnici u savremeni bolnički centar,2024-10-27
"Tanjug, AP Photo/Jacquelyn Martin Potpredsednica SAD i kandidatkinja na predsedničkim izborima Kamala Haris odala je počast za ""ogromni uticaj i bogatu kulturu koju je makedonsko-američka zajednica donela američkoj naciji"", prenela je danas agencija MIA. To je saopštila nevladina organizacija „Ujedinjena makedonska dijaspora“, koja se pre nekoliko nedelja obratila kampanjama dva kandidata na predstojećim izborima za predsednika SAD – bivšeg američkog predsednika Donalda Trumpa i potpredsednce Kamale Haris sa relevantnim prioritetima i zahtevima makedonsko-američke zajednice. „Želimo da odamo počast ogromnom uticaju i bogatoj kulturi koju je makedonsko-američka zajednica donela našoj naciji. Prošli mesec je bio posebno značajan, jer je tada obeleženo odvajanje tadašnje Republike Makedonije od Jugoslavije, 8. septembra 1991. – odlično dostignuće koje ojačava izdržljivost i trajnu težnju kao jedine zemlje koja je dostigla svoju nezavisnost i slobodu mirnim putem“, pišu u odgovoru Kamale Haris. Navodi se da više od jednog veka makedonski imigranti traže zaštitu i mogućnosti u SAD, vođeni ključnim istorijskim događajima kao što su Ilindenski ustanak, balkanski ratovi i globalni sukobi u 20. veku. „Od 1880-ih, desetine hiljada Makedonaca ovde su pronašli novi dom, doprinoseći bogatoj raznolikosti naše nacije. Danas oko 500.000 osoba makedonskog porekla napreduje i doprinosi zajednicama u celoj našoj državi. Snažno prisustvo Makedonaca u državama kao što su Mičigen, Nju Džersi, Njujork, Ohajo, Indijana, Ilinois, Florida, Pensilvanija i Kalifornija govore dovoljno o ​​trajnom doprinosu“, ističe se u pismu kampanje Kamale Haris „Ujedinjenoj makedonskoj dijaspori“, nevladinoj organizaciji koja okuplja Makedonce u SAD. Navodi se da ta nepartijska i nevladina organizacija ne podržava i ne može da podrži političke kandidate za javnu funkciju, već da kao vodeći glas Makedonaca u SAD o njihovim interesima edukuje kreatore politika. „Deljenje odgovora je informativne prirode i ne predstavlja podršku ili ohrabrenje jednog ili drugog kandidata“, piše u saopštenju organizacije.",Kamala Haris odala počast makedonskim Amerikancima,2024-10-25
"Krajem avgusta je pušten u rad kružni tok kod Ušća u Beogradu, koji je, prema procenama gradskih vlasti, trebalo da smanji gužve u tom delu grada. Očigledno, plan nije uspeo, gužve nisu smanjene i nepuna dva meseca kasnije nadležni su odlučili da ipak na kružni tok postave i semafore.     Od jutros traje montaža semafora na tri strane kružnog toka. Prolaz kružnim tokom u međuvremenu su regulisali i saobraćajci, ali ni to nije smanjilo zadržavanje i gužve. Otvoren kružni tok kod „Ušća“, saobraćaj se odvija bez problema Vesti 29. avg 2024 28 Vesti 29. avg 2024 28",(FOTO/VIDEO) Postavljaju semafor ispred kružnog toka kod Ušća,2024-10-27
"Od saobraćajaca koji su na nedavno uspostavljenom kružnom toku kod Brankovog mosta sa novobeogradske strane regulisali saobraćaj u špicevima tu ulogu od danas preuzimaju semafori - i to isključivo radnim danima. Kako javlja reporter  iz Bulevara Mihajla Pupuna, ovaj semafor je specifičan po tome što ima svoje radno vreme – jutarnji i popodnevni špic, mada će većina Beograđana primetiti da je špic sada gotovo tokom celog dana. U svakom slučaju, ovaj semafor radi od 7.00 do 10.00 i popodne od pola 15.00 do 18.30. Povezane vesti Jovanović: Šapić da ne potcenjuje domaću struku, Srbija ima dobre saobraćajne inženjere Vesti 30. okt 2024 3 Vesti 30. okt 2024 3 Kako je Šapić uvredio saobraćajne inženjere u Srbiji Vesti 29. okt 2024 165 Vesti 29. okt 2024 165 Semafor radi tako što 70 sekundi zadržava vozila, istovremeno toliko drži i pešake. U funkciji su samo dva svetla, tj. crveno (koje znači da vozila tog trenutka ne mogu da se kreću) i ono koje treperi, žuto koje podrazumeva da tog časa vozila mogu da uđu u kružni tok i da nastave dalje ka centru grada, naravno i u obrnutom smeru. Semafor ne radi vikendom, a kako objašnjava naš repoter, pretpostavka je da bi u dane vikenda saobraćaj trebalo da bude manjeg intenziteta. U svakom slučaju, deluje da ovde semafori uživaju najbolju moguću zaštitu po osnovu zakona o radu. Pet dana u nedelji rade, pre svega ujutro i kasno popodne, a preko vikenda se odmaraju. Na društvenim mrežama je bilo dosta zanimljivih komentara, dosta duhovitih, takođe i predloga kako bi sve ovo moglo da se reguliše. Međutim, ono što je izazvalo reakciju stručne javnosti jeste svakako ono što je izgovorio gradonačelnik Beograda, Aleksandar Šapić, najavljujući da će pored ovakvog načina regulisanja saobraćaja, na kružnom toku sa uspostavljenim semaforima, to isto biti primenjeno i na kružnim tokovima Autokomanda i Slavija. Poseban deo koji je rekao Šapić je taj da on smatra da u ovoj zemlji nema saobraćajnih stručnjaka koji bi rešili pitanje kružnog toka saobraćaja na Slaviji i da je zato potrebno angažovati strance. Na to su reagovali sa Saobraćajnog fakulteta u Beogradu i o tome opširnije možete čitati i na našem sajtu. Sa Katedra za planiranje i regulisanje saobraćaja, koju je potpisao pre svega šef ove katedre Saobraćajnog fakulteta Univerziteta u Beogradu, profesor Nikola Čelar, navodi se da je tumačenje pojedinaca o tome da u ovoj zemlji nema ljudi od saobraćajne struke neutemeljeno i da to zaista govori o nepoznavanju, pre svega, činjenice da u ovoj zemlji itekako postoji struka. Povezane vesti Semafor, kružni tok, pa onda opet i semafor: Raskrsnica na Slaviji koja „peva i preliva“ dobila konkurenciju Vesti 28. okt 2024 32 Vesti 28. okt 2024 32 Šapić: Semafor u kružnom toku na Brankovom mostu neće imati zeleno svetlo, počinje da radi sutra u 7.00 Vesti 29. okt 2024 154 Vesti 29. okt 2024 154 Na pitanje da li je saobraćajna struka u ovoj situaciji bila angažovana, stigao je takođe odgovor da oni nijednog časa nisu bili konsultovani u smislu regulisanja saobraćaja, konkretno ovde u kružnom toku saobraćaja na Novom Beogradu. Takođe sa ovog fakulteta ističu da Saobraćajni fakultet obrazuje pre svega ljude saobraćajne struke koji i te kako mogu da pomognu u rešavanju, ali da jednostavno njihovo mišljenje u ovom trenutku nije izgleda poželjno. Konkretno za ovaj kružni tok kažu da je ovde primenjen koncept rešenja problema koji je suprotan stanovištu onoga što predviđaju saobraćajni stručnjaci. Gradonačelnik kaže da ovo što su oni ovde uradili jeste koncept koji je viđen u mnogim evropskim gradovima, a između ostalog pominje se i primer glavnog grada Hrvatske.","Špic tokom celog dana, ali semafor ima radno vreme: Vikendom odmara",2024-10-30
" U Republici Srbiji 88,8 odsto domaćinstava poseduje internet priključak, što čini povećanje od 3,2 procentna poena u odnosu na 2023. godinu, naveo je Republički zavod za statistiku u Godišnjem istraživanju o upotrebi informaciono-komunikacionih tehnologija Srbiji. Zastupljenost računara u domaćinstvima je 73,4 odsto, što predstavlja smanjenje od 2,5 procentnih poena u odnosu na prethodnu godinu, navodi RZS . Izvoz srpske IT industrije u prvoj polovini godine dostigao gotovo dve milijarde evra Ekonomija 15. avg 2024 0 Ekonomija 15. avg 2024 0 Što se tiče internet konekcije – 89,7 odsto korisnika interneta koristi fiksnu širokopojasnu internet konekciju i to je najzastupljeniji tip konekcije, mobilnu širokopojasnu internet konekciju ima 77,5 odsto domaćinstava. Širokopojasnu internet konekciju poseduje 88,8 odsto domaćinstava u Republici Srbiji. „U poslednja tri meseca računar je koristilo 73,2 odsto osoba, što čini smanjenje od 2,2 procentna poena u odnosu na 2023. godinu. Istraživanje je pokazalo da je internet koristilo 87,7 odsto lica, dok ga 7,3 odsto lica nikada nije koristilo. U Republici Srbiji preko 90 odsto lica, koja koriste internet u poslednja tri meseca, koristi internet više puta u toku dana u 2024. godini“, navodi RZS. Za potrebe poslovanja, internet koristi – svako preduzeće, odnosno 100 odsto preduzeća, dok veb-sajt poseduje njih 85 procenata. Tokom 2023. godine 28,4 odsto preduzeća prodavalo je proizvode ili usluge putem interneta.","RZS o upotrebi IT tehnologija u Srbiji: 88,8 odsto domaćinstava ima internet priključak",2024-10-25
"Nova Reditelj i pisac Goran Marković rekao je, pre oko mesec dana da bi se vezao za Stari savski most kako bi sprečio njegovo rušenje. On danas kaže da “neko iz nejasnih razloga hoće da demontira most”, što je okarakterisao kao “užas” i perverziju”. Sličnog je stava i arhitekta Bojan Kovačević koji smatra da se ovde dve teme preklapaju - sam most i njegova istorija, potreba za prohodnijim mostom i “sadizam” prema Beogradu koju sprovodi vlast. Za pisca Gojka Božovića u Beogradu je sve postalo moguće u korist Beograda na vodi, pa i rušenje mosta, onda kada je prošlo rušenje u Savamali. Goran Marković naveo je da je stanje svesti aktuelne vlasti “vrlo bizarno”, te kaže da misli se radi o “malignoj fazi autokratije”, koja počinje da uživa u zlostavljanju ljudi. On ističe i da je o tome čuveni pisac i dobitnik Nobelove nagrade za književnost Alber Kami napisao dramu “Kaligula” – o tome kako neko ko ima neograničenu vlast počinje da čini “raznorazne ludosti”, prenosi Nova.rs. Povezane vesti Odzvonilo mnogim simbolima Beograda, stanovnici na ulicama: „Ovo je prava ekonomija destrukcije“ Vesti 26. okt 2024 115 Vesti 26. okt 2024 115 Arhitekta Mitrović: Beogradski sajam nije pitanje stranaka i vlasti, već digniteta i identiteta Vesti 31. maj 2024 37 Vesti 31. maj 2024 37 Katanac, ograda, „Oslobodioci Beograda“: Zašto se ne može u spomen-park? Vesti 26. okt 2024 61 Vesti 26. okt 2024 61 “Rušenje mosta, kao i rušenje Sajma naročito, pa i hotela ‘Jugoslavija’, to su sve hirovi, nekome je palo na pamet da se poigrava sa ljudima, životima i uspomenama”, rekao je on u “Utisku nedelje” na TV Nova. “Ja mislim da se oni bave ponižavanjem ljudi”, istakao je Marković. Upitan koje su šanse građana protiv vlasti koju tako opisuje, Marković kaže – male, jer vlast u “orgijama samovolje” uprkos opštem konsenzusu u društvu da ne treba kopati litijum i dalje na tome insistira, te mu je očekivano da vlast ruši. “Jedino objašnjenje za to je uživanje u tome, ne vidim drugi razlog. Ne verujem da će se neko grdno ovajditi, a možda i hoće neko uzeti proviziju, ali to nije suština. Suština je u tome da pokažem kako ja mogu sve, mogu da vas zgnječim ako hoću”, kaže Marković. Kovačević: Prebacivanje Starog savskog mosta – bajke za malu decu Bojan Kovačević, arhitekta i predsednik Akademije arhitekture Srbije kaže da vlast ne sluša šta građani Beograda misle, i to ne samo o mostu. “Most je prva od krunskih adresa na koju vlast sada nasrće. Sajam je nagovešten, Generalštab je nagovešten, hotel ‘Jugoslavija’ je ograđen šestometarskim paravanima, valjda da se ne vidi šta se tamo dešava… Tako ja vidim ovaj trenutak gde 1. novembra most treba da bude zatvoren, a za 31. oktobar su zakazani protesti. Došao sam do slike koja je potpuni apsurd, da građani sad potencijalno spašavaju vlast od teških problema i blamova koji će nastati ako budu terali tu priču s mostom – da ga demontira, ruši, pa da barem tri godine čekamo na novi most koji, pritom, ne može da ima smislenu funkciju ako nema tunela koji treba kod Ekonomskog fakulteta da uđe u zemlju, a da izađe blizu Pančevačkog mosta. Tako da je količina problema koji se kao na doboš torti slažu jedni na drugi, jako velika”, kazao je Kovačević i dodao da kao stručnjak ne može a da ne kaže da je most u tehničkom smislu vrlo klimav, ali da postoje načini da se to reši. Kovačević je kazao da se o tim rešenjima razgovara trezveno, sa pravim argumentima i planiranjem, a ne sa kratkoročnim rešenjima koja se već sutradan menjaju. Kako je naveo, prebacivanje mosta kod Ratnog ostrva se sprovodi sa logikom “evo nismo bacili most u đubre, nego smo iskoristili konstrukciju na drugom mestu”. “Most ne može da se prebaci, u tehničikom smislu to su bajke za malu decu. On može samo da se demontira, pa da se na drugom mestu sastavlja, a to opet košta prilično mnogo”, rekao je on i uputio kritiku opozicionim strankama da se “ne pomeraju” na nezadovoljstvo građana kada se radi o arhitektonskim i kulturnim temama. Božović: Nerazumno da se zbog privatnog projekta ruše delovi grada Gojko Božović, pisac, izdavač i jedan od inicijatora i osnivača “Proglasa” kazao je da jednu po jednu tačku Beograda, zauzima Beograd na vodi. “Tako su nestale železnička i autobuska stanica koje smo imali u centru grada i one se sada, za većinu građana Srbije nalaze na nepoznatim lokacijama, pa ni ljudima koji žive u Beogradu nije lako da do njih dođu”, istakao je Božović. “Na drugoj strani, sada je zbog interesa Beograda na vodi, što je odavno priča, ugrožen Beogradski sajam, ali je ugrožen i Stari savski most. Nema nijednog drugog razloga zašto je on doveden u pitanje, nego je to interes Beograda na vodi”, rekao je on. Božović je istakao da sve što smeta Beorgadu na vodi može da bude uništeno, nevezano za to da li to menja arhitektonsku i kulturno-istorijsku tradciju Beograda. “Mi ne znamo da li će išta od onoga što su prepoznatljive konture grada ostati posle nas”, rekao je on. Božović je istakao i da dolazimo u situaciju da čitav grad može da zasmeta Beogradu na vodi i da neće biti povučena nijedna linija. “Deluje nerazumno da se zbog jednog privatnog projekta koji se naslanja na političku silu koja vlada ovo zemljom više od jedne decenije, da se jedna po jedna tačka grada koja je duboko prepoznatljiva, sa veoma jasnom fizionomijom, sa velikom tradicijom i značajem za ovaj grad, pomera kako bi se ostvarilo nešto što je, bez ikakve sumnje, privatni interes. Pritom, to ima jednu fizionimiju zabranjenog grada, vi sada od Beograda na vodi kod autobuske stanice nećete moći da priđete reci s te strane”, rekao je on. Govoreći o tome da li se odbrane Starog savskog mosta, Sajma i Generalštaba tiču svih građana, a ne samo Beograđana, Marković je naveo da pored ostalih stvari koje propaganda ovog režima radi, tu je i širenje fame kako je Beograd nešto što je privilegija. “To je jako rašireno i mnogo ljudi u Nišu ili Kragujevcu misli da oni nisu Beograd i da ne žele da služe Beogradu, što je legitimno, ali se ovde više ne radi o služenju Beogradu, već o služenju tradiciji, istoriji, prošlosti koju svi zajedno delimo, mada ja ne verujem da će iko tome da se pridruži bilo gde van Beograda. Na kraju krajeva, i ne moraju, jer u Beogradu ima toliko ljudi koji u njemu žive, i ako oni ne ustanu da odbrane svoj grad, neće im ga odbraniti niko drugi”, rekao je on. Kovačević je kazao da mu ovo liči na slogan “Srbija ne sme da stane” koji se pretvara u “Beograd sme da nestane”. “Onog trentuka kada dominantne tačke Beograda obrišete gumicom i kažete ljduima ‘e sad je tamo prava stvar’, onda se pitamo gde mi živimo. Tu imamo još jedan aspekt nasilne modernizacije ili nečega što ličini na modernizaciju, a koju pritom paradoksalno sprovode ljudi koje teško možemo da krstimo kao modernizatore ili urbane protagoniste urbanog života. To uništenje Beograda, malo po malo, preko simbola, je na granici, neću da kažem smrtne opasnosti, ali je veoma opasno”, rekao je Kovačević. Na pitanje ko je odgovoran za to što osim pobune nema drugog rešenja, Marković kaže da smatra da je u pitanju “opšta narkoza” pod kojom se ljudi nalaze. “Ona je postignuta jednim dugotrajnim pre svega laganjem, propagandom, potpunog odustva informacija o tome šta je istina. Ljudi su u potpunosti omamljeni time ili jednostavno neće, baš ih briga, okrenuti su strašno sebi i svojim problemima”, dodao je on. Govoreći o potrebi za promenom Beograda, Marković kaže da “sve počinje od glave”. “Ja sam jednom prilikom tražio na intrernetu pojam narcistički poremećaj ličnosti i izašao mi je foto-robot predsednika države, a to svako u ovom trenutku sada može da proveri. To je jedan čovek koji je opsednut sobom, okružen ljudima koji mu laskaju, ne trpi kritiku i drugo mišljenje, tako da smo mi u zamci. To je moja slika ove situacije i ja nemam rešenje”, rekao je on. Marković je istakao da mladi koji će živeti ovde, moraju da “krče sebi put”, a ne da puste “matorce” da to rade za njih. Božović, s druge strane, ne misli da je sve na mladima. “Ja mislim da je na nama. Mislim da nema niko drugi, osim nas koji trenutno živimo u ovoj zemlji, nekoliko generacija ljudi – niko drugi neće, niti treba da menja ovu zemlju… Svi mi vidimo šljašteći niz Potemkinovih sela, vidimo obnovu autoritarnih poretka, nestanak kritičnog mišljenja iz javnog života. U društvenom smislu, to je uspon beznačajnosti na važna mesta. S druge strane, to je proizvodnja programirane bespomoćnosti kao osnovnog osećanja širokih masa. S treće strane, to je je pokušaj da se snalažljivost nametne kao osnovni model društvenog funkcinisanja i moralo bi se kazati da imamo sistematično nastojanje da se snize kriterijumi, da sve postane moguće, a sve se to čini jer je ovaj režim prva vlast u Srbiji nakon Titovog doba koja je uspela da da svoju novu klasu i buržoaziju. Naprednjačka buržoazija nije nastala na znanju, zvanju i kvalitetima, već na manama i spremnosti da se služi gospodaru ”, rekao je on.",Utisak nedelje: Zašto vlast ruši simbole glavnog grada – „Beograd na vodi zauzima jednu po jednu tačku“,2024-10-27
" Policija je u Nišu uhapsila S.M. (30) zbog sumnje da je pretio partnerki i vređao je a da je potom, tokom bekstva od policajaca koji su postupali po prijavi za porodično nasilje, svojim automobilom udario u policijsko vozilo, saopšteno je. Osumnjičeni je posle udesa nastavio da beži a uhapšen je u okolini Aleksinca. Policija će protiv S.M. podneti krivične prijave za nasilje u porodici i za sprečavanje službenog lica u vršenju službene radnje kao i prekršajnu prijavu jer je izazvao udes. Određeno mu je zadržavanje do 48 časova i biće priveden Osnovnom javnom tužilaštvu u Aleksincu. Učenik pretio da će doneti pištolj u OŠ „Siniša Nikolajević“, obaveštena policija Vesti 29. okt 2024 5 Vesti 29. okt 2024 5",U Nišu uhapšen osumnjičeni da je pretio partnerki pa tokom bekstva vozilom udario u policijski auto,2024-10-29
"/Ground Picture Nastavljamo sa planiranim sindikalnim akcijama. Smatramo ponudu vlade nedostojnom profesije koju obavljamo, poručili su predstavnici prosvetnih sindikata u saopštenju. Kako su naveli u saopštenju, pozivaju zaposlene u školama i roditelje da podrže njihove akcije. „Škole u Srbiji u petak 1. novembra neće raditi. Pozivamo sve na protest u Beogradu“, dodaje se. Koliko je „veliko“ 60 miliona evra za prosvetare: Kako se rasipaju pare, dok se obećanja učiteljima ne ispunjavaju Ekonomija 30. okt 2024 46 Ekonomija 30. okt 2024 46 Unija sindikata prosvetnih radnika Srbije nije zadovoljna ponudom, ne odustaje se od štrajka Vesti 29. okt 2024 40 Vesti 29. okt 2024 40 Saopštenje su potpisali predsednik Unije SPRS Dobrivoje Marjanović, predsednica Sindikata obrazovanja Srbije Valentina ilić, predsednik GSPRS Srđan Slović, predsednik Sindikata radnika u prosveti Srbije Danilo Gligorić, kao i predstavnici reprezentativnih sindikata. Podsećamo, Vlada Srbije ponudila je, na sastanku sa prosvetnim sindikatima, povećanje plata za 11 odsto za sve zaposlene u obrazovanju, od 1. januara naredne godine. Ministarka prosvete Slavica Đukić Dejanović izjavila je da je ponuda Vlade Srbije prosvetnim sindikatima konačna, navodeći da protesti nisu rešenje. Đukić Dejanović je dodala da će se težiti ka tome da najniža plata u prosveti bude izjednačena sa prosečnom platom u Srbiji, što je zahtev sindikata.","Prosvetni sindikati nezadovoljni ponudom Vlade: Nedostojna profesije, škole u petak neće raditi",2024-10-30
"/Ilustracija Samostalni sindikat predškolskog vaspitanja i obrazovanja Srbije organizuje štrajk upozorenja sutra, u utorak 29. oktobra, u trajanju od 60 minuta, od 7 do 8 časova, saopšteno je iz sindikata. „Samostalni sindikat predškolskog vaspitanja i obrazovanja Srbije nastavlja borbu za veće plate u predškolstvu. Sutrašnjim štrajkom upozorenja šaljemo snažnu poruku Vladi da ne pristajemo da se cena rada u našoj delatnosti deli na vaspitno-obrazovno i administrativno-tehničko osoblje i da je svako od više od dvadeset hiljada zaposlenih u javnim predškolskim ustanovama neophodan činilac u brizi za najmlađe. Naš zahtev ostaje 21 odsto veće plate za sve“, stoji u saopštenju ovog sindikata. Prosvetni sindikati: Stupamo u štrajk 1. novembra Vesti 21. okt 2024 44 Vesti 21. okt 2024 44 Štrajk upozorenja održava se, kako se navodi, „uprkos velikim pritiscima na terenu od strane poslodavca i direktora na zaposlene da odustanu od svojih prava“. „Naš sindikat upozorio je veći broj ustanova da krše zakon jer nemaju utvrđen minimum procesa rada. Međutim, čak i u ustanovama gde je minimum procesa rada utvrđen u skladu sa zakonom, direktori pokušavaju da nametnu posebne odluke kojima ukidaju pravo na štrajk . Drastičan je primer Predškolske ustanove Savski venac, u kojoj direktorka Dušanka Jovičić zahteva da se organizuje ‘dežurstvo’ u svim vrtićima – odnosno da štrajka nema – uprkos tome što je utvrđen minimum procesa u obliku četiri dežurna objekta“, navodi sindikat. Za ovakva nelegalna postupanja sindikat će, kako se ističe, podneti prijave Inspektoratu rada „i upotrebiti sve oblike pravne borbe“. Moguće priključenje štrajku prosvetara „Sindikat poziva sve zaposlene da se zajedno sa svojim sindikalnim predstavnicima odupru pritiscima i uzmu učešće u štrajku upozorenja. Napominjemo da je Republički odbor sindikata doneo odluku o priključivanju opštem štrajku u prosveti, od 4. novembra, kada će, do ispunjenja zahteva, vrtići biti zaključani svakog dana do 9 časova . Naše sindikalne organizacije doneće pojedinačne odluke o priključenju ovom štrajku, pre svega uzimajući u obzir uspešnost sutrašnje jednočasovne obustave rada“, napominje se u saopštenju. Kad nema nastave, a kad su skraćeni časovi: Kako će izgledati štrajk u školama tokom novembra? Vesti 22. okt 2024 55 Vesti 22. okt 2024 55 Istog dana, u utorak 29. oktobra, predstavnici ovog sastaće se na pregovorima u Vladi Srbije sa premijerom i predstavnicima resornog ministarstva. „Našu pregovaračku moć sada gradi svaki član sindikata i svaki radnik u predškolstvu koji se priključuje našim akcijama“, navodi ovaj sindikat.","U utorak jednosatni štrajk u vrtićima, od 4. novembra možda i duži",2024-10-28
"Amir Hamzagić/Nova.rs Da mi nismo 2022. godine počinili taj opasan korak, dve nedelje kasnije rat bi bio na našim vratima. Lično sam video te dokumente. Ono što se dogodilo je nešto do čega je moralo doći, kaže ruski umetnik. Slavni ruski sineasta i glumac Nikita Mihalkov gost je Beograda, gde je sinoć na Velikoj sceni Narodnog pozorišta igrao u predstavi „12“, rađenoj po njegovom istomenom kultnom filmu iz 2007. godine, a za koji je dobio specijalnog Zlatnog lava u Veneciji. Drugo izvođenje zakazano je za večeras u 19 časova. Povezane vesti Pogoršalo se stanje Nikite Mihalkova Kultura 10. jan 2023 11 Kultura 10. jan 2023 11 Nikita Mihalkov: Nominacija ruskih filmova za Oskara bila bi besmislena Showbiz 26. avg 2022 18 Showbiz 26. avg 2022 18 Mihalkov u predstavi preispituje neke od važnih životnih tema, kao što su sloboda, saosećanje i sposobnost da se pomogne potpunom strancu koji je u nevolji. Uz naglasak da je zakon iznad svega, komad postavlja i pitanje šta bi trebalo učiniti kada je milost iznad zakona. Ekipa „Nove“ bila je među odabranim medijima na današnjem susretu sa Nikitom Mihalkovim u nacionalnom teatru, gde je umetnik priznao da mu je čast što je uprkos sankcijama, ovde dočekan sa tolikim poštovanjem. „Najteže je biti prorok u svom selu. Puškin je rekao da se ne treba sporiti sa glupacima. Ako se osvrnemo na umetnost uopšte, mnogi su doživeli sankcije i prognanstvo. Ali, odavno sam sebi rekao – vreme je sestra pravde i istine. Vreme će sve postaviti na svoje mesto. Ako je reč o pravim vrednostima, ma koliko bile kritikovane, ostaće prave. Postoji samo jedan kriterijum – najvažnije je koliko mi sami verujemo u ono što radimo“, kazao je Mihalkov. Laž neslućenih razmera Upitan da li je u vreme veštačke inteligencije istina još više dovedena u pitanje, kazao je da laž poprimila neslućene razmere. „Veoma je lako jednu stvar predstaviti kao nešto sasvim drugo. Civilizovani svet konstruiše svoju istinu kako mu odgovara. A svaku drugačiju – proglašava za neistinu. Taj proces se intenzivno dešava. Sa pojavom veštačke inteligencije moramo da rešimo pitanje ko tu ima vlast nad kim. Došli smo do katastrofalnog pada obrazovanja. Sada ne moramo da znamo ko je Tolstoj, jednim klikom ćemo doći do svega o njemu. Mladi ljudi ne moraju da se zamaraju pamćenjem, a to dovodi do uništenja ljudske inteligencije i do toga da društvo postaje potpuno nezaštićemo od negativnih tendencija. Svi kojima je to jasno, bore se protiv toga. Međutim, veoma je teško izaći iz zone komfora“, smatra umetnik. Mihalkov je govorio i o važnosti očuvanja pravoslavnog sveta, vrednostima i principima na kojima je zasnovan. „Vidimo da katolički svet razrušava sopstvene principe na kojima se gradio vekovima, i odustaje od njih. Odricanje je od principa ako papa odluči da se dozvole istopolni brakovi. Takođe, vidimo da se munjevitom brzinom menja svest ljudi, šire se rušilačke ideologije, ideje o nemanju dece, a pre svega odricanje od samog čovečanstva. Ideja o smanjenju čovečanstva u korist takozvane zlatne milijarde je nešto što je apsolutno neprihvatljivo za pravoslavni svet. Upravo je zato bombardovan Beograd, zato su urušene zgrade i mostovi, zato su deset godina bombardovali i Donbas. Mi smo izvan ostalog sveta, nismo im po volji. Smetamo. Upravo zato moramo sami da zaštitimo svoj pravoslavni svet“, poručio je Mihalkov. Zavist majka grehova Upitan o slobodi izbora u ovakvom svetu, kazao je da je svestan da će se njegov odgovor nekome svideti, a nekome ne. „Liberalnom društvu će se sigurno dopasti prve dve rečenice koje izgovorim, a treća sigurno neće. Sloboda je pravo izbora, nesloboda je ako nemamo pravo izbora, a viši stepen slobode je kada nemamo potrebe da bilo šta biramo, kada se ona podrazumeva sama o sebi. Problem je, smatra, što su ljudi zaboravili da se ništa nije promenilo od stvaranja sveta. „Ma koliko novaca imao, ukoliko se razboliš, ili nešto voliš pa izgubiš, nećeš biti srećan. Problemi života i smrti su tu uvek. Pojedanac može biti slobodan samo ukoliko je zadovoljan onim što ima. Majka mi je govorila da se nikada ne upoređujem sa onima koji žive bolje od mene, već lošije. Takvih ljudi ima mnogo više. To je za mene postala svetlost koja mi je pokazivala put. Čehov je rekao da svakom srećnom čoveku mora neko da pokuca na vrata kako bi mu rekao da ima mnogo nesrećnih ljudi. Naša predstava govori o tome koliko su ljudi spremni da se posvete životu nekog drugog čoveka. Zavist je majka svih drugih grehova. Osećam slobodu jer nikome ne zavidim, a na sebi sam osetio šta znači zavist“, kazao je Mihalkov. Govoreći o političkoj situaciji u kojoj je se svet trenutno nalazi, uvaženi sineasta je to objasnio ovako: „Rusija se danas suprotstavlja koaliciji od 50 zemalja, a ostatak sveta čeka i gleda kako će se sve to završiti i za koju stranu će se odlučiti. Mi smo se već nalazili u takvoj situaciji. I mi i vi smo u sličnoj situciji – to nije hleb od tri dana, to su godine i decenije, vekovi… I mi i vi smo pozvani da otvorimo vrata jedne opsednute tvrđave. Svako od nas ima pravo na izbor, ali ako razmišljamo o budućnosti, sve zavisi od toga da li želimo da ostanemo verni sebi. To je teško. Mnogi nas ne razumeju. Za mnoge smo potpuni stranci. Ali, ako smo mi jedna civilizacija – slovenska, dužni smo da je čuvemo i branimo. Svako mora da uradi ono što može. Neko je rekao – ne boj se neprijatelja, najviše što može je da te ubije, a ne boj se ni prijatelja, najviše što može je da te izda. Plaši se malodušnih jer oni nisu sposobni ni za jedno ni za drugo“, ocenio je Mihalkov. Rusi i Ukrajinci su jedan narod Upitan o okončanju rata ili eventualnom pomirenju Ukrajine i Rusije, Mihalkov je kazao da je zajednička osobina slovenskih naroda ljubav, a da ona podrazumeva i praštanje. „Što se tiče događaja u Ukrajini, za mnoge stvari smo krivi upravo mi. Nakon što je Jeljcin počinio zločin i rasturio tako veliku zemlju, sva pitanja su mogla biti rešena, ali je on brže bolje pozvao Buša i rekao mu da je pobedio Gorbačova. Užasno je kada se na čelu jedne velike države nađe čovek koji ima mentalitet direktorčića fabrike, koji ne razume veličinu zemlje kojom upravlja. Mi smo se i dalje osećali kao starija braća, mislili smo da će ostati bolji odnosi. A Amerikanci i Englezi i čitav anglosaksonski svet je radio sve da bude suprotno. Radili su sa decom. Tako su i rasle dve generacije koje nikada neće moći da shvate da su Rusi i Ukrajinci jedan isti narod. Njih su slagali, kao što su slagali i nas. To je neoprostiva greška“, naveo je. Morali smo da napravimo opasan korak Mihalkov je podsetio da su 1991. Ukrajinci pozivali sve tadašnje aktivne vojske da potpišu da će, ukoliko do toga dođe, ratovati protiv Rusije. „Kasnije se dogodilo to što se dogodilo. Malo ko u civilizovanom svetu to hoće da shvati i prihvati. Međutim, da mi nismo 2022. godine počinili taj opasan korak koji smo počinili, dve nedelje kasnije rat bi bio na našim vratima. Lično sam video te dokumente. Ono što se dogodilo je nešto do čega je moralo doći. Na tako nešto može se odlučiti samo hrabar čovek koji shvata situaciju i koji je spreman da prihvati rizik. Ukrajinske grupe koje su za vreme Drugog svetskog rata ubijale hiljade ljudi nikada nisu kažnjene, rehabilitovane su. Takve ideje su se gajile od detinjstva. Pitate me kako će se ovo završiti. Siguran sam da drugi izlaz ne postoji. Pogledajte šta se dešava u svetu. Polako dolazi do prozrenja“, rekao je. Mihalkov smatra da ljudi počinju da shvataju da su prevareni, ali i dalje se plaše da izađu iz zone komfora. „Zapadna Evropa je pod američkim nuklearnim kišobranom poživela 80 godina i uverena je da će tako biti zauvek. Ali sve se menja. Sada postaje jasnije da se običan kukavičluk naziva tolerancijom. A odsustvo želje da zaštitite sopstvene ideale, sada se zove multikulturalizam. Kada govorite o budućnosti – mi jednostavno moramo da uništimo nacizam, u suprotnom on će uništiti nas. Pitanje je biti ili ne biti. Mislim na čitav slovenski svet. Sada kada se ostvario san, takozvanog civilizovanog sveta. Gledaju kako slovenski narodi ubijaju jedni druge. Ali mi ne ratujemo sa onima koji sebe smatraju Slovenima i pravoslavcima. Da je tako, oni ne bi spaljivali pravoslavne crkve. Naša budućnost zavisi od nas samih. Što se tiče rezultata, svaki rat se završi pregovorima, ali treba shvatiti kolike će žrtve biti do tad. Svima mora da bude jasno da pregovori moraju da osiguraju sigurnost Rusije. Problem je u tome što i u Rusiji postoji struja koja bi volela da sve bude kao pre. Međutim, više nikada neće biti kao ranije. Tolstoj je rekao jednu lepu rečenicu: ‘Biće je zaista biće, samo onda kada mu preti nebiće'“, podsetio je Mihalkov. Rusija nikoga nije isterala, sami su otišli Upitan šta bi poručio Rusima koji su došli u Srbiju u velikom broju, kazao je da njegov odgovor zavisi od toga zbog čega su oni došli. „Neko je došao zato što se oženio ili udao, neko se zaposlio, a neko je došao da ne bi prošao kroz sve ono kroz šta prolazi njegova zemlja. Godine 1921. iz Rusije su isplovili filozofski brodovi. Na tim brodovima su bili najveći umovi koji nisu želeli da prihvate sovjetsku vlast. To su bili veliki pisci, filozofi… Prognani su iz Rusije, jer nisu mogli da budu streljani. Mnogi od njih su došli ovde i ostali tu do kraja života. Otišli su iz svoje zemlje i stvorili veliku rusku emigrantsku kulturu. Oni su prognani, a ovi današnji su otišli sami. Niko ih nije isterivao. Možete da mi navedete od tih ljudi koji su otišli iz Rusije, a koji je učinio nešto zaista veliko. Oni žive i rukovode se jednim pravilom, a to je kritikovati sopstvenu zemlju. Imaju pravo na to, ali onda nemaju pravo da se žale što žive van svoje zemlje. Uglavnom su bogati ljudi napustili, a mnogi su pogrešili, misleći da će van Rusije biti voljeni. Mnogi bi želeli da se vrate. Jednostrana ljubav ne vodi nikuda. U zavisnosti zašto su otišli iz svoje zemlje, ukoliko su bili potrebni, moraju da se potrude da ponovo postanu potrebni. Život je takav“, zaključio je Mihalkov. Film je stvorio Ameriku Govoreći u kom pravcu ide filmska budućnost, Nikita Mihalkov je kazao da je najbolji primer američka kinematografija. „Sa prodorom tehnologije film je počeo značajno da se menja, izgubio je ljudskost i čovečnost. Ali, to je samo slika onoga što se dešava u društvu. Film je stvorio Ameriku onakvu kakva jeste. I danas je tako. Filmska umetnost ima moć da oblikuje i menja društvo svuda. Slika zamenjuje potrebu za smislom. Upravo to doživljavamo i mi u stvarnosti, kao da ka nama ide neki drugi život koji pokušava da nas učini drugačijim. Veoma je važno da budemo spremni da se protiv toga borimo“, naveo je Nikita Mihalkov.","Mihalkov: Rusija je 2022. morala da počini opasan korak, inače bi rat bio na našim vratima",2024-10-27
"BreizhAtao /  Odlukom predsednika opštine Bijelo Polje Petra Smolovića, današnji dan proglašen je Danom žalosti na teritoriji te opštine, povodom ubistva Jovana i Milenke Madžgalj, prenose crnogorski mediji. Milenka i Jovan Madžgalj ubijeni su 25. oktobra u večernjim satima iz vatrenog oružja. Osumnjičeni Alija Balijagić, koji je počinio dvostruko ubistvo u Sokolcu višestruki je povratnik u izvršenju krivičnih dela zbog čega je godinama bio na izdržavanju kazni. Pre nekoliko meseci je izašao iz zatvora. Za osumnjičenim policija traga već 15 dana zbog drugog krivičnog dela krađe puške. Policija je objavila fotografiju osumnjičenog Balijagića i upozorenje meštanima Vraneške doline, ali i građanima Bijelog Polja da budu oprezni, ostanu u svojim domovima i ukoliko primete begunca, odmah obaveste pripadnike MUP-a. U potrazi za Balijagićem uključili su se i pripadnici Odreda posebne namene Vojske Crne Gore, opremljeni najsavremenijom opremom i sredstvima za izvođenje noćnih operacija. Brat i sestra ubijeni u selu kraj Bijelog Polja Region 25. okt 2024 0 Region 25. okt 2024 0 Policajac povređen tokom potrage za osumnjičenim za ubistvo kod Bijelog Polja Region 26. okt 2024 0 Region 26. okt 2024 0","U Bijelom Polju proglašen Dan žalosti, i dalje se traga za osumnjičenim za ubistvo brata i sestre",2024-10-27
"Položaj i status radnika u stranim kompanijama koje posluju u Srbiji je ""loš i katastrofalan"", ocenjuje Miloš Baković Jadžić iz Političe platforme ""Solidarnost"". Nakon pisanja Dojče velea , divovi nemačke automobilske industrije sada motre na fabričke pogone u Srbiji zbog niza pritužbi radnika za iznurivanje, ugrožavanje zdravlja i „psihički teror“. Sagovornik  navodi i da je položaj radnika u stranim kompanijama u Srbiji katastrofalan. Kako kaže, dovoljno je podsetiti da s vremena na vreme u javnost izađu priče, prilozi i konkretne situacije koje su u najmnaju ruku „grozne“, i navodi da se onda postavlja pitanje koliko se toga dešava i češće i intenzivnije, a da se o tome ne izvesti, kao i da se nažalost uzima kao neminovonost, a nije. „Dojče vele“ s radnicima Leonija i Jure u Srbiji: „Da Nemci vide naš pogon, pobegli bi kroz ventilaciju“ Ekonomija 26. okt 2024 94 Ekonomija 26. okt 2024 94 Pre tri godine najavljena kao „preporod“ za Kraljevo: Danas u fabrici Leoni plata tek nešto iznad minimalca Ekonomija 23. okt 2024 170 Ekonomija 23. okt 2024 170 „Ta stvar se tiče politike vlasti u Srbiji, čak bih rekao i prethodnih vlasti. Ovaj aktivni režim je samo nasledio pogrešne ekonomske politike i mahom privlačimo takve kompanije koje često ne poštuju do kraja ni radnička prava u matičnim zemljama. Šta onda očekivati da će raditi kod nas jer ovde nisu došli iz ljubavi prema Srbiji i prema narodu u Srbiji nego da bi ostvarili svoj interes. Problem države je što im to omogućava, a da pri tom oni često koristeći subvencije, besomučno krše prava i ugrožavaju živote naših ljudi“, objašnjava. Kako smatra, SNS je samo usavršila pogrešne politike koje su postojale i pre, kao i da se to neće promeniti bez odlaska ove vlasti. „To je nužan, ali i nedovoljan uslov. Potrebno je na ključnim mestima u kojima se odlučuje o logici naše ekonomije i privrede promeniti ljude. Mi tu imamo bezbroj kadrova nasleđenih još od zloglasnog G17, ljudi koji su uveli neoliberalne politike u našu zemlju“, navodi. Radnici se plaše da pričaju u kakvim uslovima rade Miloš Baković Jadžić navodi da se radnici plaše da pričaju u kakvim uslovima rade kao i da taj problem nije od juče, samo što sada privlači malo veću pažnju. „Mi smo imali slične situacije pre deset, petnaest godina, ali prosto se ne reaguje jer ne postoji želja i ne postoji politička volja da se reaguje, da se pruži podrška ljudima u problemu i da se spreči dalji dotok takvih kompanija u Srbiji koji ovde dolaze da brzinski iskoriste ono što im se nudi“, naglašava. Bilo je i primera, da kompanije nakon što iskoriste ono što im se nudi u Srbiji, odu. Jedna od njih je, navodi, kompanija Geoks iz Vranja. „Mi smo upozoravali na tu situaciju u Vranju još kada je Geox došao. On je klasičan primer toga da su neograničeno koristili subvencije i Republike Srbije i lokalnih vlasti, da su na razne načine kršili radna i uopšte ljudska prava zaposlenih u svojim pogonima i da su kada je istekao rok koji je bio pokriven subvencijama, nakon ostvarenog ogromnog profita, nakon gomile uništenih života, prosto otišli. Neko im je to dozvolio“, navodi. Pogledajte opšitnije u video prilogu. Menadžer koji je gađao radnice u leskovačkoj „Juri“ dobio otkaz Vesti 02. okt 2024 24 Vesti 02. okt 2024 24 DW: Radnici nemačkih kompanija u Srbiji nezadovoljni, šta kažu Leoni i Lidl? Ekonomija 19. apr 2024 48 Ekonomija 19. apr 2024 48 Menadžer koji je gađao radnice u leskovačkoj „Juri“ dobio otkaz Vesti 02. okt 2024 24 Vesti 02. okt 2024 24","Položaj radnika u stranim kompanijama u Srbiji: „Loš i katastrofalan, plaše se da kažu u kakvim uslovima rade“",2024-10-28
"/ Ilustracija Niška policija uhapsila je po nalogu Višeg javnog tužilaštvau Nišu uhapsila M. R. (33) iz okoline Aleksinca, jer su u njegovom kamionu zatekli 42 ilegalna migranta. M. R. je osumnjičen za izvršenje krivičnog dela nedozvoljen prelaz državne granice i krijumčarenje ljudi, navedeno je u saopštenju Policijske uprave u Nišu, a prenosi RTS . Policija je 23. oktobra, na auto-putu od Pirota ka Nišu, zatekla 42 iregularna migranta u kamionu „volvo“ koje je, kako se sumnja, M. R. prevozio. Kada je M. R. uočio policiju, izašao je iz vozila i pobegao, a policija ga je pronašla i uhapsila u Aleksincu. Osumnjičenom je određeno zadržavanje do 48 časova i on će, uz krivičnu prijavu, biti priveden nadležnom tužilaštvu. Jedan migrant pronađen mrtav kod Vranja, policija pokušala da zaustavi krijumčare, došlo do pucnjave Vesti 18. sep 2024 4 Vesti 18. sep 2024 4 Na prelazu Bogojevo uhapšen vozač kamiona u kom su prevoženi migranti Vesti 11. sep 2024 1 Vesti 11. sep 2024 1","Policija zatekla 42 migranta u kamionu kod Niša, vozač pokušao da pobegne",2024-10-24
"Evropski poslanik ""Zelenih"" iz Hrvatske Gordan Bosanac kaže da je predsednik Srbije Aleksandar Vučić uspeo da ""šarmira"" predsednicu Evropske komisije Ursula fon der Lajen, gde ona pokušava Srbiju vrati na evropski put. Ipak dodaje da je neke lekcije trebalo naučiti u prošlosti - naginjanje EK ka nedemokratskim režimima joj se obilo kao bumerang o glavu. Osvrnuo se i na pitanje iskopavanja litijuma, rekavši da su ""Evropi potrebne baterije"", ali da je sve urađeno previše brzo i da je u trci za resursima napravljena greška. „Ono što vidimo, poslednje poteze Vučića, može se naslutiti da se više odlučio za evropski put Srbije, ali brine to što ne postoje nikakve garancije da će to usloviti neke druge poteze prema Evropskoj uniji . Ne postoje garancije da neće uraditi niz poteza koji će udaljiti Srbiju od evropskog puta. On se ne može odlučiti za jednu stranu, važno mu je da bude otvoren za obe strane. Ne bi me čudilo da se priča potpuno promeni, nema tog kontinuiteta“, ističe evroposlanik za . Misli da Komisija sada pokušava da, kako kaže, „ide niz dlaku“ predsedniku Vučiću, da više okrene Srbiju prema Evropskoj uniji. Brnabić: Fon der Lajen duboko poštuje Vučevića, sastanak je otkazala zbog pritisaka Vesti 28. okt 2024 64 Vesti 28. okt 2024 64 Malo Ursule fon der Lajen, malo Putina i sastanak kojeg nije bilo: Kako Vučić balansira i ostale trice Vesti 26. okt 2024 16 Vesti 26. okt 2024 16 „Poruke su sada snažne, jer se sada vodi za bitka između Istoka i Zapada. To ne mora da bude loše, ali mi iz parlamenta nismo pod tolikim pritiskom, nama je cilj da budemo što objektivniji i da čuvamo ono što se zove vladavina prava i ljudska prava u EU. Fon der Lajen je pohvalila vladavinu prava i to mislim da je pogrešan pristup, ali to ne znači što EP ima drugačiji stav od Komsije, da je beznačajno. Predsednica EK ima određenu autonomiju, ona pokušava da sbiju povuče na evropski put, što mislim da je to dobro i za Srbiju i za Komisiju, ali pitanje je dokle će to ići i Evripski Parlament će paziti na to“, ističe Bosanac. Dodao je i da je neke lekcije trebalo naučiti u prošlosti. „Komisija se i ranije naginjala ka manje demokratskim režimima, što im se kasnije kao bumerang obilo o glavu… Vučić je napravio neke poteze gde je šarmirao predsednicu EK i ona nije sigurna gde će to otići. Održavanje kontakta sa Rusijom može da bude veliki problem… Radi se o pokazivanju mišića Evropskoj Komisiji, o igrama koje nisu dobrodošle – to bi moglo da se obije o glavu u nekom sledećem trenutku“, dodaje naš sagovornik. Navodi da je Evropski parlament više kritički nastrojen prema Vučiću od EK. „Mislim da je dobro da Komisija radi dobar posao ne samo prema Vučiću, nego prema svim građanima Srbije i priča o ulaganju u reformi je dobar znam Komisije. Mislim da je važan i interes i Srbije i Unije da budu na zajedničkom pragu. Evropski parlament ima veću nezavisnost od Evropskog saveta, u odnosu na EK. Nama je lakše da reagujemo“, objašnjava on. O tome da li izbor Picule za evropskog izvestioca zaista donosi neku poruku EP, poslanik kaže da nema poruke i da su „stvari nekad mnogo banalnije nego što se čine“. „Bez litijuma nema baterija“ Osvrnuo se i na pitanje iskopavanje litijuma u Srbiji gde je objasnio ono što smatra da je pozicija Evropske unije. „Evropska unija je krenula u zelenu tranziciju i budimo iskreni – bez litijuma nema baterija. Biće manje baterija, automobila, telefona… Neke prve reakcije kak ose krenulo, u toj gladi za resursima EU, ne samo prema Srbiji nego i prema drugim zemljama, da su koraci bili prebrzi. Zeleni podrđavaju zelenu tranziciju, ali samo pod uslovom da bude pravedna. Oovo kako smo videli o priči u Srbiji, nama se čini da nema elemente zaštite životne sredine. To tako ne treba. EU je napravila grešku gde je zbog gladi za resursima davala podršku nedemokratskim sistemima“, zaključio je.",Evroposlanik o litijumu: EU pravi grešku – zbog gladi oko resursa podržava nedemokratske režime,2024-10-28
"REUTERS/Valdrin Xhemaj Predsednica Evropske komisije Ursula fon der Lajen izjavila je danas da Crna Gora ima dobre razloge da bude ponosna na sve što je ostvarila u procesu evropskih integracija, jer do kraja godine može da zatvori četiri poglavlja. Ursula Fon der Lajen je na konferenciji za novinare sa crnogorskim premijerom Milojkom Spajićem rekla da EU čvrsto stoji uz Crnu Goru i da je članstvo 2028. godine ambiciozan cilj, na kojem treba raditi. Povezane vesti Fon der Lajen: Ima još posla da bi Kosovu bile ukinute mere Vesti 26. okt 2024 8 Vesti 26. okt 2024 8 Đilas poručio Fon der Lajen: Podrškom Vučiću zadajete najjače udarce ideji evropske Srbije Vesti 26. okt 2024 170 Vesti 26. okt 2024 170 Mi smo spremni da pružimo svaku vrstu podrške, dodaja je ona, prenosi RTCG. Spajić je ocenio da je Crna Gora uradila dosta, ali da su naredne dve godine presudne za dalji napredak. Potrebne su nam sve partije da bismo zatvorili sva poglavlja do 2026. godine. To je ambiciozan cilj, ali verujem u njega, rekao je Spajić i istakao da se mora pojačati pritisak na sve stranke kako bi se u parlamentu „odradio“ posao. Fon der Lajen se prethodno sastala i sa predsednikom države Jakovom Milatovićem, koji je ocenio da je Crna Gora pozitivna priča i za Evropsku uniju i za region, zbog čega je u obostranom interesu intenzivan tempo zatvaranja poglavlja. Milatović je u saopštenju naveo da je cilj Crne Gore da do 2028. godine postane 28. država članica EU. Do kraja godine očekujemo zatvaranje četiri pregovaračka poglavlja, ali Crna Gora može i mora bolje ukoliko želimo da ispunimo svoj cilj i do 2026. godine zatvorimo preostalih 30 poglavlja, naveo je Milatović. Ursula fon der Lajen i Spajić posetiće tokom njenog boravka u Podgorici Operativni centar za sajber bezbednost (G-SOC), koji je osnovan uz podršku iz EU fondova. Predsednica Evropske komisije posetom Crnoj Gori završava višednevnu turneju na Zapadnom Balkanu.",Fon der Lajen: Crna Gora ima razloga da bude ponosna – do kraja godine može da zatvori četiri poglavlja,2024-10-26
"FOTO:TANJUG/NEMANJA JOVANOVIĆ/ bs Srbija je uspela da očuva makroekonomsku stabilnost i ostvari stopu rasta od 3,8 odsto, izjavio je danas ministar unutrašnje i spoljne trgovine Srbije Tomislav Momirović, tvrdeći da inflacija pokazuje jasan trend opadanja i drži se na oko četiri odsto. ""Naš cilj je da Srbija ostane lider regiona i da sačuva makroekonomsku stabilnost"" poručio je ministar trgovine. Tomislav Momirović je, otvarajući Beogradski ekonomski forum u beogradskom hotelu Metropol, rekao da se u iduće dve godine očekuje da rast BDP bude na novou između četiri i pet odsto. Javni dug je oko 50 odsto BDP, a stopa nezaposlenosti je smanjena na 8,2 odsto, naveo je Momirović. Tabaković: Inflacija će nastaviti da se kreće u granicama cilja do kraja ove, kao i u naredne dve godine Ekonomija 29. okt 2024 9 Ekonomija 29. okt 2024 9 Prema njegovim rečima, slobodna trgovina postala je snažan pokretač rasta Srbije i donosi dugoročne rezultate. Srbija je strateška tačka za pristup tržištu od 2,7 milijardi ljudi, naveo je on. Momirović je istakao da je 2027. godina ključna kada se očekuje da će posle Svetske izložbe Srbija privući investitore i otvarati nova radna mesta, podsetivši da je u Srbiju ove godine pristiglo stranih direktnih investicija u vrednosti 2,8 milijardi evra, a prošle 4,5 milijarde. Naš cilj je da Srbija ostane lider regiona i da sačuva makroekonomsku stabilnmost, poručio je ministar trgovine.",Momirović: Cilj da Srbija ostane lider regiona,2024-10-29
"Tanjug/AP/NEMANJA JOVANOVIĆ (STF) Predsednik Srbije Aleksandar Vučić izjavio je povodom ocena iz izveštaja Evropske komisije o neusklađenosti Srbije sa spoljnom politikom Evropske unije (EU), da su evropski zvaničnici u pravu i ""čestitao im što su to primetili"". „U pravu su ljudi. Čestitam im što su to primetili“, rekao je Vučić novinarima tokom obilaska Nacionalnog festivala hrane u Beogradu, ne želeći da dublje ulazi u detalje. Upitan o izjavi nekadašnje evroposlanice Viole fon Kramon koja je uporedila „izbornu prevaru“ u Gruziji sa onom u Srbiji, kazao je da se „trese od svega što ona kaže“. Vučić nije želeo da komentariše ni različite stavove predsednika Socijalističke partije Srbije Ivice Dačića i funkcionera te stranke Branka Ružića oko saradnje sa Srpskom naprednom strankom (SNS), čiji je član i bivši dugogodišnji predsednik, navodeći da na Nacionalnom festivalu hrane ne želi da govori o političkim temama. Vučić obišao gradilište EXPO: „Radi se i u 10 uveče“ Vesti 29. okt 2024 48 Vesti 29. okt 2024 48 Viola fon Kramon o Gruziji: Vučić je izbornu prevaru sproveo elegantnije Svet 29. okt 2024 147 Svet 29. okt 2024 147 Evropska komisija je ponovo preporučila otvaranje klastera 3 u pristupnim pregovorima sa Srbijom, pozvala je Beograd da se uskladi s restriktivnim merama protiv Rusije i istakla da će sveukupni tempo pristupnih pregovora i dalje zavisiti od reformi u oblasti vladavine prava i normalizacije odnosa s Kosovom. U godišnjem Izveštaju o Srbiji koji je deo Paketa proširenja, Evropska komisija je pozvala Srbiju da unapredi usklađivanje sa zajedničkom spoljnom i bezbednosnom politikom EU uključujući restriktivne mere i da izbegava aktivnosti i izjave koje su u suprotnosti sa pozicijama spoljne politike EU. Posle ruske agresije na Ukrajinu, Srbija se uskladila s nekim pozicijama EU u međunarodnim forumima, uključujući Generalnu skupštinu UN, nastavila je da sarađuje s EU na sprečavanju zaobilaženja sankcija i u pružanju finansijske i humanitarne pomoći Ukrajini. „Međutim, i dalje se ne usklađuje ni sa kakvim restriktivnim merama protiv Ruske Federacije i nije se uskladila s većinom izjava Visokog predstavnika o tom pitnaju. Održavala je odnose na visokom nivou s Rusijom i intenzivirala je odnose s Kinom, što otvara pitanje o strateškom pravcu Srbije“, navodi se u izveštaju.","Vučić o izveštaju EK o neusklađenosti spoljne politike: U pravu su ljudi, čestitam im što su primetili",2024-10-30
"RadulePerisic/shutterstock Beogradski klub Zappa Baza saopštio je da se koncert ""Bori u čast"" neće održati 2. novembra, kao što je prvobitno najavaljeno zbog toga što, kako navode, porodica Bore Đorđevića, kao i članovi benda nisu saglasni sa načinom na koji se događaj realizuje. Kako su naveli organizatori, događaj „Bori u čast“, napravljen je iz čiste ljubavi prema Bori Đorđeviću i njegovim pesmama. „Ideja o naplaćivanju ulaznica, od kojih bi se novac prosledio za podizanje spomenika Bori Đorđeviću na Tašmajdanu je bila iskrena želja nas kao fanova kao i inicijativa da se kroz peticiju ta ideja i ostvari. S obzirom na to da porodica Bore Đorđevića, kao i članovi benda nisu saglasni sa ovom idejom, to jest načinom na koji se realizuje, s akcentom na prikupljanje novačnih sredstava za spomenik, odlučili smo da se događaj ne održi“, istakli su. Povezane vesti: Sedlar povodom koncerta „Bori u čast“: Ne razumem izjavu porodice Kultura 23. okt 2024 155 Kultura 23. okt 2024 155 Preciziraju i da ih je ta vest zatekla upravo u trenutku kada je koncert bio skoro rasprodat, a da bi inače događaj bio besplatnog karaktera od samog starta, jer poštuju stav porodice i članove benda. „Naša odluka kao jednog od organizatora je donešena usled negativne slike koja je stvorena u medijima, a to je bila poslednja stvar koju smo želeli. Novac mozete preuzeti na mestima gde ste kupili ulaznicu“, zaključili su.",Otkazan koncert „Bori u čast“: „Porodica i članovi benda nisu bili saglasni sa idejom“,2024-10-24
"Našim zakonima zabranjeno je da država direktno finansira medije, izjavio je univerzitetski profesor Rade Veljanovski. ""Mi imamo neke mogućnosti, ali to nije ovako kako je predsednik rekao"", kazao je Veljanovski povodom izjave predsednika Aleksandra Vučića da država finansira sve televizije, tokom svog gostovanja na jednoj od njih sa nacionalnom frekvencijom. „Predsednik je rekao nešto što je na neki način moglo da zvuči kontradiktorno. U prvom delu njegove izjave smo mi mogli da shvatimo da on govori o tome kako je dobro što država ima investitore, što jača tržište. Pa pošto je tržište jako, onda odatle svi imaju prihode, pa mogu da imaju plate i sve drugo. Ali u drugom delu je rekao da se to iz državnog čupa vadi. E time je još jednom dokazao nešto što odavno znamo, da je država Srbija zaista mimo sveta i da nastavlja taj trend, da bude mimo standarda, pravila, iskustava demokratskih zemalja“, rekao je Veljanovski za Novi dan na . Kako je kazao Veljanovski, predsednik izričito insistira na tome da mi treba da održimo prijateljstvo sa Rusijom i Kinom, ali da je Evropa naš put, bespogovorno. „Ako je Evropa naš put, onda zašto ne pogledaju da li toga u Evropi ima. U Evropi toga nema, to je zabranjeno. I kod nas je i našim zakonima zabranjeno da država direktno finansira medije. Mi imamo neke mogućnosti, ali to nije ovako kako je predsednik rekao“, istakao je on. Ako država to radi, kako navodi Veljanovski, ona narušava tržište i ne samo medijsko tržište, nego tržište kao takvo. „S druge strane je ( Vučić) rekao ono, pa oni koji dobijaju od države znaju za koga treba da rade i mi to znamo“. (VIDEO) Vučić neosnovano optužio medije UM da kriju ko je izgovorio „nećete kopati“ na konferenciji s Fon der Lajen Vesti 26. okt 2024 159 Vesti 26. okt 2024 159 Fon der Lajen u razgovoru s Vučićem: EU će poštovati i čuvati divnu prirodu Srbije Vesti 25. okt 2024 79 Vesti 25. okt 2024 79 Da li vlast kroz reklamiranje državnih institucija kontroliše medije: Šta znamo o novom zakonu o oglašavanju Vesti 24. okt 2024 0 Vesti 24. okt 2024 0 Da li se predsedniku „otelo“? Na pitanje kako televizija Prva ili neka druga može da dobije desetine miliona od države ili bilo koja druga televizija, Veljanovski odgovara – „legalno nikako“. „Da li se njemu to stvarno otelo u tom trenutku, ali dakle on je otkrio nešto što mi u stvari na određeni način znamo, on je sada to dokazao, znači nije neko spinovao, nije neko rekao da to verovatno postoji ili nekakvim istraživanjima pokušao to da dokaže, sada je to predsednik sam rekao“, kaže Veljanovski. Kako podseća, postoji Zakon o javnom informisanju i medijima koji je još 2014. godine uveo mogućnost projektnog sufinansiranja onih sadržaja koji su od javnog interesa. Navodi da je tada ideja bila da to pre svega bude namenjeno malim lokalnim medijima koji nisu mogli da opstanu na tržištu posle vlastničke transformacije, jer je stvarno bilo teško. Odredbe koje su uvedene su, međutim, jako mnogo zloupotrebljavane deset godina, pa su prošle godine kada je donet novi zakon, neke od njih ispolirane i precizirane u smislu ko to može, dodaje. „Mogu lokalne samouprave, može pokrajina Vojvodina i može Republika Srbija iz svojih budžeta da odvoji određeni deo sredstava. A onda moraju da se formiraju potpuno nezavisne komisije od nezavisnih eksperata koji će odlučivati, neće oni do kraja odlučivati, oni će predložiti toj lokalnoj samoupravi ili upravi Vojvodine ili vladi Srbije, kome treba dati ta sredstva. Međutim, mi vidimo da je i u takvom režimu najveći broj onih koji dobijaju novac iz tih javnih fondova, da su to mediji koji ne ostvaruju javni interes“, istakao je Veljanovski. Ako država „iz ćupa“ nekome daje pare, ona može to i da ne radi, napominje Veljanovski. „Znači oni koji znaju da dobijaju novac i na taj način moraju da budu svesni toga da ne smeju da se otmu kontroli. Te televizije, a i ovi štampani mediji koji mi zovemo tabloidima, oni su mnogo niže od tabloida , znaju šta treba da rade jer oni rade za državu, oni rade za vlast, oni ne rade za javnost, oni ne rade za građane. Oni nisu uši i oči građana nego obezbeđuju ubeđivačke strategije onih koji su na vlasti u odnosu na javnost“, kaže sagovornik . Na pitanje kojim kanalima, kako je Vučić naveo, desetine miliona idu, Veljanovski navodi direktno finansiranje koje nameće pitanje da li su uopšte negde knjiženi. „To su tokovi novca koji su u potpuno mraku. Dakle, može da bude i oslobađanjem od određenih poreza i doprinosa. Može da bude još na jedan vrlo simptomatičan način, a to je da se onim bogatim firmama koje su na tržištu, koje nemaju direktne veze s medijima, jednostavno sugeriše ili eventualno i naredi da svoje oglase, da svoje reklamiranje, pre svega, imaju na onim televizijama koje vlast hoće da podrži. To su velike količine novca“, navodi Veljanovski. Marketinsko tržište, kako ističe, nije preveliko, ali opet nije ni beznačajno, „i mi znamo da od tog novca, do sada je bilo tako decenijama unazad, najviše dobijaju RTS kao javni servis i Pink kao komercijalna televizija, ali u poslednje vreme sve više i ove druge komercijalne televizije. U kakvoj su poziciji kablovske televizije? „Oni takođe imaju tretman televizija koje su na strani vlasti ili koje nisu na strani vlasti i dobijaju državne resurse takođe, što se finansiranja tiče. Kako je podsetio, kada je Informer dobio dozvolu, vrlo brzo posle toga pozvao je predsednika države i imao dva sata razgovora, a sam (Dragan) Vučićević, koji je vlasnik Informera i glavni urednik, je rekao da u tom trenutku taj sadržaj ide na 80 televizija. „To je najgora posledica svega toga, zato što je to strašno narušavanje medijskog pluralizma i medijske ravnopravnosti, političke ravnopravnosti. Pored onog narušavanja tržišta, ovo je mnogo teža posledica jer utiče na svest ljudi i to je nešto što je apsolutno nedopustivo“, istakao je Veljanovski.","Veljanovski: Da li se predsedniku „otelo“, ali dokazao je ono što odavno znamo",2024-10-27
"U pritvoru su u Nišu, a odgovaraju pred sudovima u Pirotu. Postojao je 120 godina, prošle su dve kako je ukinut pritvor u Pirotu, pa su pritvorena lica i ceo postupak između dva grada. Iz Advokatske komore tvrde da je situacija komplikovana, skupa i alarmantna i od Ministarstva pravde traže da što pre vrate pritvor u Pirot. Iz Uprave za izvršenje zavodskih sankcija odbacuju kritike i takve tvrdnje i kažu da troškovi nisu uvećani, da je pirotski pritvor zapravo i bio odsek Kazneno popravnog zavoda u Nišu. Postojala je u vreme Kraljevine Srbije, ukinuta u vreme Republike Srbije. Tako je Pirot u celoj republici ostao jedini među gradovima koji ima regionalno sedište – Više tužilaštvo i sud, ali više nema pritvorsku jedinicu. „Pritvorska jedinica je u vreme pandemije proglašena kovid pritvorom i nakon toga je prosto ugašena od strane Zavoda za izvršenje krivičnih sankcija“, objašnjava predsednik Advokatske komore Milan Petrović. Svi pritvorenici i pritvorska jedinica Pirota prebačeni su tako u Kazneno popravni zavod, u Niš, pa postupanje sa pritvorenim licem izgleda ovako: Požar oko Pirota pod kontrolom, dobrovoljci kažu borba sa vatrom izgledala je filmski (FOTO) Vesti 28. avg 2024 1 Vesti 28. avg 2024 1 Aktivista iz Rakite optužuje policajca za brutalnost: Ovaj mi lomi ruke, zateže članke preko lisica Vesti 15. jul 2024 21 Vesti 15. jul 2024 21 Život u zoni visokog rizika: Nakon radova kuće veoma oštećene, niko neće da ih sanira Vesti 17. okt 2023 1 Vesti 17. okt 2023 1 „Njega odvoze za Niš, u roku od dva dana ga vraćaju u Pirot, pa ga opet odvoze u Niš. Pa opet za neki dan, kada se zakažu neke dokazne radnje, opet u Pirot. To su zaista ogromni troškovi koji se prave“, priča Petrović. Postojala je ukupno stotinu dvadeset godina i većinu tog perioda bila smeštena u dvorištu suda. U staroj zgradi bili su nehumani uslovi za smeštaj pritvorenika, to iz Uprave za izvršenje zavodskih sankcija navode kao razlog što ih sada humano u pritvor transportuju u Niš. „Mi smo pre svega ukazivali na probleme koje imaju sami građani, pritvorenici, advokatura, tužilaštvo. Pre svega, tužilaštvo se žalilo na ometanje tužilačke istrage“, navodi zamenik gradonačelnika Pirota Miloš Colić. Ovo je pogranično područje u kome raste broj krivičnih dela krijumčarenja ljudi i narkotika, time i broj pritvora, time i broj onih koji se svakodnevno u pratnji prevoze na relaciji Pirot – Niš u oba pravca. Na pitanje  iz Uprave nisu odgovorili kakav je stav Ministarstva pravde o inicijativama koje stižu sa različitih strana. Komora insistira na brzom rešenju, pa predlažu adaptaciju neke od brojnih zgrada napuštene kasarne. Opština insistira da se vojska vrati u Pirot, pa predlažu da pritvorska jedinica bude na ovolikoj udaljenosti od grada – na brdu Božurato. Predlozi stižu, ništa se ne dešava. „Pre svega smo zainteresovani šta se dešava sa našim Piroćancima zaposlenim u Ministarstvu pravde, sada su poslati u Niš“, kaže Colić. „Ovakvo stanje trenutno nikome nije od koristi“, dodaje Petrović. Dok je postojao pritvor u Pirotu, u njemu je, na primer, bio i Zvonko Veselinović, kasnije i osuđen pred Višim sudom u ovom gradu.","Postojala u vreme Kraljevine Srbije, ukinuta u vreme Republike Srbije: Zašto je Pirot ostao bez pritvorske jedinice",2024-10-29
"Ilustracija//Marina Pupavac Policija u saradnji sa Posebnim odeljenjem za suzbijanje korupcije Višeg javnog tužilaštva u Kraljevu, uhapsila D. P. (74) iz Bačke Palanke, odgovornu osobu privrednog društva ""LION TRUCK"" iz Beograda, koji se sumnjiči za prevaru u obavljanju privredne delatnosti, saopštilo je Ministarstvo unutrašnjih poslova. On je osumnjičen da je lažnim prikazivanjem činjenica, doveo i održavao u zabludu odgovorno osobz jednog privrednog društva iz Arilja, da mu, prema prethodnom usmenom dogovoru, isporuči robu u ukupnoj vrednosti od 1.400.201 dinara, koju će on platiti, što nije učinio, iako je roba isporučena. Uhapšene dve osobe zbog sumnje da su trgovale ljudima Vesti 24. okt 2024 1 Vesti 24. okt 2024 1 Na taj način je PD „LION TRUCK“ pribavio protivpravnu imovinsku korist u iznosu od 1.400.201 dinara, dok je za isti iznos naneta šteta privrednom društvu iz Arilja. Osumnjičeni je, uz krivičnu prijavu, sproveden nadležnom tužilaštvu. Određen mu je pritvor do 30 dana.","Uhapšen D. P. (74) , prevarom dobio gotovo milion i po dinara",2024-10-25
" U selu Luke kod Ivanjice poginuo je muškarac kada je traktorom sleteo s puta. Kako je potvrđeno za  u PU Čačak, stradao je muškarac (54). Istragom će biti utvrđene okolnosti nesreće.","Poginuo muškarac kod Ivanjice, traktorom sleteo s puta",2024-10-26
" Policija u Pećincima oduzela je kombi 31-godišnjem vozaču koji je bio bez vozačke dozvole, koja mu je prethodno oduzeta zbog nesavesne vožnje i koga je Prekršajni sud tri puta pravosnažno osudio zbog prekršaja, saopšteno je. Policija je saopštila i da su u Pećincima dvojica vozača isključena iz saobraćaja jer su bili pozitivni na kanabis. U Rumi je policija isključila iz saobraćaja 40-godišnjaka koji je vozio sa 3,5 promila kao i 49-godišnjaka sa 2,2 promila alkohola u krvi. Vozači su isključeni iz saobraćaja, a protiv njih su podnete odgovarajuće prekršajne prijave. Uhapšeni zbog pretnji novinarki preko društvenih mreža Vesti 30. okt 2024 0 Vesti 30. okt 2024 0","Muškarcu u Pećincima oduzet kombi: Vozio bez dozvole, već tri puta osuđen zbog prekršaja",2024-10-30
"Armend NIMANI / AFP Kosovska policija privala je na Brnjaku predsednika Fudbalskog saveza Kosova i Metohije Igora Uljarevića zbog dresova ""Nema predaje“. Kako prenosi KoSSev , , Uljarević je priveden zbog sportskih dresova na kojima je pored pisalo još „Fudbalski savez Kosova i Metohije“ i protiv njega su kosovske vlasti pokrenule postupak za krivično delo „izazivanje razdora i netrpeljivosti“, jer su ovaj sadržaj ocenili kao „nacionalistički“. Njegov advokat Miloš Delević potvrdio je da su kod Uljarevića u automobilu kojim je upravljao pronađeni dresovi sa natpisom ovog saveza, kao i „Nema predaje“, koji su oduzeti kao i njegov lični telefon, kazao je Delević. Kosovska policija potvrdila je jutros da je zaplenila ukupno sedam dresova i 148 vizitkartica, koje je ocenila da nose „nacionalistički sadržaj“. Međutim, prema pisanju KoSSeva, nisu izneli identitet osobe kao ni sadržaj sa dresova i vizitkartica koji je predmet optužbe. Uhapšene srpske mladiće na Kosovu PIK saslušava u vezi sa postupanjem policajaca Vesti 19. sep 2024 1 Vesti 19. sep 2024 1 Na Kosovu uhapšen srpski političar Aleksandar Arsenijević Vesti 08. avg 2024 14 Vesti 08. avg 2024 14 Nezvanična saznanja o jučerašnjem privođenju, ovaj portal nije uspeo da potvrdi u Kosovskoj policiji regiona Sever koja je naglasila da pripadnici njihovog regiona nisu bili uključeni ni u jednu takvu akciju. Istovremeno u odgovoru za KoSSev iz Prištine su potvrdili slučaj jučerašnjeg privođena i to zbog „izazivanja razdora i netrpeljivosti“, za šta je inače predviđena kazna do pet godina zatvora. „Provocirao građane Kosova albanske nacionalnosti“ Advokat Delević potvrđuje da je Uljarević pušten da se brani sa slobode, ali da mu je oduzet telefon. Ističe da Uljarevića optužuju da je ovim dresovima navodno provocirao građane Kosova albanske nacionalnosti, iako je njegov branjenik izjavio da nikad sporne dresove nije nosio u javnosti – on ili fudbaleri. Prema navodima Delevića, on je dresove dobio na poklon i držao ih je u gepeku. „Zbog natpisa na dresovima, deci se ovakvim postupanjem policije i specijalnog tužilaštva, zabranjuje da se bave sportom, koji mora biti odvojen od politike“, poručio je. Kancelarija za KiM: Nastojanje Kurtija da umeša politiku na teren sporta Kancelarija Vlade Srbije za Kosovo i Metohiju ocenila je da je privođenje i saslušavanje Uljarevića „čin odmazde i zastrašivanja prema svim sporstkim radnicima na Kosovu i Metohiji“. Kancelarija je u saopštenju ocenila i da je to „poruka da Srbima na tom prostoru nije dozvoljeno ni da se bave sportom“. „Reč je o nastojanju Prištine na čelu sa (premijerom) Aljbinom Kurtijem da umeša politiku na teren sporta i obračuna se da onima koji su nosioci sportskog duha i sportskih aktivnosti na prostoru Kosova i Metohije i deci zabrane da se bave ovom aktivnošću“, navodi se u saopštenju. Dodali su da je Uljarević saslušavan više od šest sati zbog posedovanja sportskih dresova, uz ocenu da je jedini cilj toga „da se zastraši i natera da napusti prostor Kosova i Metohije“. „Razlozi njegovog saslušavanja ukazuju na svu osionost i ostrašćenost vlasti u Prištini, čiji je cilj da Srbima zabrane i da postoje, a kamo li da se bave sportom. U nizu protivpravnog i nasilnog zatvaranja srpskih institucija, udar na ovog sportskog radnika, udar je na čitav srpski sportski sistem na Kosovu i Metohiji i sve one Srbe koji se na Kosovu i Metohiji bave sportom“, dodaje se u saopštenju Kancelarije.",Igor Uljarević priveden na Brnjaku zbog dresova „Nema predaje“,2024-10-24
" U zemlji gde vlast tvrdi da je u toku ""zlatno doba"" i da nikada nismo živeli bolje, deluje neobično da Vlada Republike Srbije ne može da ispuni sopstveno obećanje radnicima u prosveti i njihove plate uskladi sa republičkim prosekom, dok istovremeno na druge projekte troši nekoliko desetina puta veće sume. U pitanju je, kako je za  rečeno u Sindikatu prosvetnih radnika Srbije (SPRS), suma od oko 60 miliona evra na godišnjem nivou, odnosno oko sedam milijardi dinara. Povezane vesti Beli štrajk u praksi: U Novom Sadu osmake pitaju koliko je 13 plus jedan Vesti 14. okt 2024 30 Vesti 14. okt 2024 30 Prosvetari Vučiću: Od „očinskog priznanja“ da ste pogrešili ne mogu da se plate računi Vesti 08. okt 2024 22 Vesti 08. okt 2024 22 Neko bi pomislio da ovo zvuči kao loša šala, ali nije. Iz Vlade, a pre svega ministarstva finansija. Podsetimo, ministarka prosvete i obrazovanja Slavica Đukić-Dejanović nedavno rekla da je zlatno doba ne važi za finansije, već za nacionalni identitet. „Listajući „Nacionalnu čitanku“ setila sam se svoje mladosti. Sada je „zlatno doba“ jer je društvo napravilo dobre korake ka negi nacionalnog identiteta i ka poštovanju identiteta drugih. Kao država treba još više da radimo, budžeti za plate zdravstvenih i prosvetnih radnika treba da budu veći, ali nije sve tako jednostavno“, rekla je Đukić-Dejanović . Ministarkini stavovi i ponašanje po pitanjima iz njenog resora manje su delovali kao anagažovanje, a više kao nemoć. Mali: Imamo 132 milijarde viška Šta reći onda na izjavu ministra finansija Siniše Malog koji je krajem septembra, 10 dana posle prvog štrajka upozorenja prosvetara, u Skupštini Srbiji izjavio da u državnoj kasi, u prvih osam meseci, ima 132,5 milijarde dinara više prihoda u odnosu na planirani budžet! To je, ako je verovati ministru na reč, suma 19 puta veća od potrebne sume da prosvetni radnici ima prosečnu platu u Srbiji. Nabrajao je Siniša Mali, a prenele su provladine „Večernje novosti“, gde će sliti milijarde viška. Pominjao je zdravstvo, ekologiju, nauku, kapitalne investicije, obliaznice, pruge, puteve, naveo je i prosvetu, ali ne koliko je obećano. „Rafalna“ potrošnja 437 miliona evra Na dan oslobođenja Beograda u Drugom svetskom ratu, državna kasa je olakšana za 48,8 milijardi dinara ili 417 miliona evra koliko iznosi prva rata za 12 naručenih vojnih aviona Rafal , objavio je nedavno nedeljnik Radar. Radi se o sumi koja je sedam puta veća od potrebnog za ispunjenja obećanja prosveti. U pitanju je 15 odsto ukupne sume za avione, od ukupno 2,7 milijardi evra. Kada se sabere to iznosi između 45 i 50 puta više od obećanog prosvetarima. Sudeći prema učinjenom, za Vladu Republike Srbije su važniji tih 12 aviona, naspram 146.783 radnika, zaposlenih u prosveti i kulturi. Projekat kupovine aviona se vodi kao kapitalan, iako tih 12 aviona ne može da nas odbrani od bilo koga, jer se nalazimo u NATO okruženju koje raspolaže za Srbiju nezamislivom vojnom opremom i ljudstvom. Za Ekspo granice ne postoje Razlika u sumi je još veća kada se uporede najave za Ekspo 2027. godine. Predsednik i članovi Vlade najavljivali su da će se za Ekspo potrošiti od 12, pa sve do 18 milijardi evra. Između 200 i 300 puta više od sume koja nedostaje da se ispuni obećanje prosvetarima.  Kada je u pitanju Ekspo, država se od februara 2024. godine brzo, sedam dana od najave, zadužila zarad finansiranja ove skupe manifestacije u gradu, gde 40 odsto građana nema kanalizaciju. Vrednost finansiranja putem obveznica je skočila sa prvobitno najavljenih 110 na 150 milijardi dinara. Samo razlika između najavljenog i zaduženog je gotovo šest puta veća od potrebnog za ispunjenje obećanja prosveti, a ukupna suma je 21-22 puta veća. Stadioni i prenosi fudbala važniji od obrazovanja i vaspitanja Izgradnja nacionalnog stadiona je, sudeći prema stavovima vlasti, kapitalni projekat od nacionalnog značaja iako je njegova održavost jako upitna. Stadion je od početnih 250 miliona evra za par godina porastao na 500, a spekuliše se i sa novim rastom cene. Trenutnih 500 miliona je nešto više od osam puta veće od sume koja je potrebna da bi se ispunilo obećanje Vlade. Tokom raspusta manja plata Sindikati su izašli sa brojkama da se prosečna plata zaposlenog sa sedmim stepenom stručne spreme kreće u rasponu 85.000 do 95.000 dinara neto, u zavisnosti od godina radnog staža, i ona je ista bilo da predaje predškolcima ili u srednjoj školi. Od juna do septembra kada škole ne rade, za raspuste i državne praznike prosvetari primaju prosečnu platu koja se kreće od 75.000 do 80.000 dinara u zavisnosti od proseka. Plata direktora škole se kreće između 100.000 i kreće se do 120.000 dinara Osim nacionalnog, prioriteti u Srbiji su i stadioni izgrađeni u mestima gde se igra trećeligaški i četvoroligaški fudbal, na kome najčešće ne igraju lokalne ekipe već iz Beograda, Kragujevca…. I gde je održavanje terena prevelika obaveza, pa se često i ne igra fudbal. Sve ovo je građane Srbije koštalo oko 90 miliona evra, odnosno jedan i po put više od obećanog prosveti. Spremnost države da garantuje velika zaduživanja i hazarderske poslove Telekoma je nebrojeno puta veća od spremnosti da se ispune obećanja data prosveti. Svi pamte 600 miliona evra datih pre tri godine za TV prava za šest sezona prenosa Premijer lige. Radi se o sumi koji je nemoguće povratiti kroz reklame, a ona je 10 puta veća od onoga što je obećano prosvetarima kako bi imali prosečne plate u Srbiji. Helikopterske pare pred izbore Period između 2020. i 2022. godine ostao je upamćen po korona virusu, čestim izborima i „helikopterskim parama“. Deljenje novca se često dešavalo pred izbore, što se može okarakterisati kao indirektna kupovina glasova.  / Emmily Ukupna davanja privredi (i građanima) u periodu pandemije bila su, prema proceni ministra finansija Siniše Malog, veća od osam milijardi evra. To je uključivalo 100 evra za sve punoletne građane Srbije, pa dva puta po 30 evra, a zatim još 20 evra svim punoletnim državljanima Srbije, zatim 60 evra pomoći nezaposlenima, 30, pa 50 evra penzionerima, 100 evra svim Srbima sa Kosova i Metohije, uključujući i decu, a nezaposlenim kosovskim Srbima po 200 evra, te dva puta po 3.000 dinara (ukupno oko 50 evra) za 2,5 miliona građana koji su se vakcinisali do trenutka podele. Izborne 2022. godine po 100 evra je dobilo oko milion i dvadeset hiljada mladih od 16 do 29 godina, što je oko 102 miliona evra. Pet dana uoči predizborne kampanje, jednokratnu novčanu pomoć od 20.000 dinara dobili su penzioneri, ukupno (273 miliona evra). Nekoliko meseci ranije, u januaru, po 10.000 dinara dobili su zdravstveni radnici (ukupno 10,5 miliona evra). Potom je ministar prosvete, iz Socijalističke partije Srbije, predložio da se i prosvetnim radnicima podeli po 20.000 dinara. Oni su međutim dobili po 10.000, što je ukupno bilo 1,6 milijardi dinara – odnosno 13,5 miliona evra, navodi se u analizii Transparentnosti Srbija , „ Predizborno rasipanje javnih resursa „. Povezane vesti Ko su šampioni i „gorostasi“ rasipanja javnih sredstava Ekonomija 10. jul 2024 8 Ekonomija 10. jul 2024 8 Tek će se videti koliki će biti broj nabavki „po specijalnoj proceduri“ zbog EXPO 2027 Vesti 22. avg 2024 41 Vesti 22. avg 2024 41 Kako su iz TS pisali u analizi, najvažniji efekat, naravno, jeste sama podela, koja je zapravo, kako ocenjuju, indirektna kupovina glasova. U pojedinim slučajevima takav karakter isplate nije sakrivan. „Tako je, na primer, pred izbore 2022. godine Aleksandar Vučić, govoreći o podeli po 100 evra mladima, između 16. i 29. godine i po 20.000 dinara penzionerima, rekao da će i u drugoj polovini godine, „ukoliko naravno ne izgubimo na izborima trećeg aprila“, moliti ljude (iz Vlade) da „još jednom pomognu mladim ljudima“, što se na kraju i desilo, a koštalo je dodatnih 102 miliona evra. Pet dana uoči predizborne kampanje, jednokratnu novčanu pomoć od 20.000 dinara dobili su penzioneri (273 miliona evra)“, stoji u analizi. Primera radi samo u akciji „100 evra po punoletnoj glavi“ potrošeno je 510 miliona evra, za 5,1 miliona punoletnih građana koliko ih je prema podacima Republičkog statističkog zavoda (RZS) bilo u Srbiji 2020. godine. To je osam puta više od sume koju je vlada trebalo da nabavi i ispuni obećanje prosvetarima. I Fiskalni savet je kritikovao način na koji država isplaćuje novčanu pomoć, saopštivši da je za finansiranje jednokratnih novčanih isplata stanovništvu u 2020. i 2021. neophodno „veoma veliko zaduživanje zemlje od preko milijardu evra“. Navedeni primeri su samo drastični, gde se vidi koliko se država zaduživala, ali i koji su joj priroiteti. Nedostaju i mehanizmi za očuvanje plate Kako u Uniji sindikata prosvetnih radnika Srbije navode, nije samo u pitanju obećanje povećanje već i mehanizam koji bi omogućavao da zaista dobijaju prosečnu platu. Dosadašnja praksa je pokazala da plate u prosveti – i kad se izjednače sa prosekom – već za dva ili tri meseca to nisu, jer ne usklađuju sa promenama proseka, već ostaju iste. Uz inflaciju, plata je već na proleće manja od proseka. Povezane vesti Romandić Petrović: Generalno stanje u školama kritično, ne samo po pitanju materijalnog statusa Vesti 10. okt 2024 3 Vesti 10. okt 2024 3 Nezavisni sindikat: „Svima po petica“ – počela druga faza belog štrajka prosvetara Vesti 14. okt 2024 30 Vesti 14. okt 2024 30 „Nije problem kako su za  naveli u Sindikatu kažu dva, tri ili četiri odsto, “ali 10-12-15 odsto jeste. Cilj nam je da nikad ne padnemo ispod tri-četiri odsto“, dodaju. Da li je prosveta zaslužila takav odnos u zemlji gde je pre samo godinu i po, u školi Vladislav Ribnikar nastradalo 10 osoba od kojih devetoro dece, a cela Srbija dodatno traumatizovana masakrom u Duboni dan-dva kasnije? U Srbiji je proteklih godina svaki jun odnosno zaključivanje ocena praćeno nadrealnim tenzijama i nasiljem, a iako proseci ocena rastu – znanje je sve manje, a učitelji sve ugoženiji i obespravljeniji. Zbog toga oni odlaze, a sve je teže angažovati nove kadrove. Broj onih koji bi da se školuju za učitelje je katastrofalno mali. Marko Dragoslavić/FoNet Primetna je lakoća sa kojom se množe miljarde za, pre svega, građevinske projekte koja je obrnuto proporcionalna strogoći kada su u pitanju prosveta, ali i zdravstvo. Ignorisanjem prosvete se smanjuju šanse za prosperitet celog društva, pošto kao što „sunce izlazi na istoku“, svaka zemlja koja je ulagala u obrazovanje je doživela društveni i privredni napredak. Ako nema obrazovanih, neće imati ko da leči, pravi pruge, stadione, da vozi avione, upravlja zaštitom životne sredine u vreme klimatskih promena… Bukvalno sve zavisi od obrazovanja i vaspitanja. Shodno tome, ima li kapitalnijeg projekta od obrazovnja i vaspitanja? Sve drugo je mera prioriteta i sposobnosti vlasti u Srbiji.","Koliko je „veliko“ 60 miliona evra za prosvetare: Kako se rasipaju pare, dok se obećanja učiteljima ne ispunjavaju",2024-10-30
" Specijalni izaslanik EU za dijalog Kosova i Srbije Miroslav Lajčak izrazio je optimizam oko napretka u ključnim pitanjima ostvarenih tokom poslednje runde dijaloga na tehničkom nivou. Delegacije Beograda i Prištine, koje su predvodili glavni pregovarači Petar Petković i Besnik Bisljimi, imali su 24. oktobra u Briselu prvo odvojene susrete sa Lajčakom, a zatim održali i trilateralni sastanak. Oni nisu postigli dogovor o tome kako dalje na putu normalizacije odnosa koji je trebalo da bude u fokusu sastanka, ali su prema izveštajima dogovorili neka druga pitanja. Povezane vesti Petković posle dijaloga u Briselu: Mučno s Bisljimijem, ali Srbija ostaje opredeljena za mir Vesti 24. okt 2024 13 Vesti 24. okt 2024 13 U Briselu završen trojni sasanak Petkovića, Bisljimija i Lajčaka Vesti 24. okt 2024 7 Vesti 24. okt 2024 7 Lajčak je napisao danas na svom Fejsbuk profilu da je prošle nedelje bio domaćin još jednog dijaloga pod okriljem EU na nivou glavnih pregovarača koji je, kako je rekao, „bio usmeren na unapređenje normalizacije odnosa između Kosova i Srbije, posebno kroz primenu Sporazuma na putu normalizacije iz 2023“. „Mada nismo napravili krupne korake napred oko toga, optimista sam da je postignut određeni napredak oko nekoliko drugih ključnih pitanja, na kojima ćemo nastaviti da radimo narednih nedelja“, napisao je Lajčak. Susret prošle nedelje bio je prvi trojni sastanak Bisljimija i Petkovića u više od tri meseca, ali ponovo nisu uspeli da postignu dogovor o tome kako dalje na putu normalizacije odnosa. Glavni srpski pregovarač Petković rekao je da Beograd ne beži od obaveza koje proizlaze iz osnovnog sporazuma, ali da Priština treba prva da krene, počevši od uspostavljanja Zajednice opština sa srpskom većinom. Glavni pregovarač Kosova Bisljimi nakon sastanka je rekao da nažalost nema rezultata oko glavne teme zbog koje su se sastali, a to je bilo pronaći način da se u potpunosti sprovede Osnovni sporazum koji su Kosovo i Srbija dogovorili početkom 2023. godine. Bisljimi je dodao ipak da su se strane dogovorile oko nekoliko pitanja, uključujući i osnivanje radne grupe koja će uskladiti oko 20 veterinarskih certifikata koji se koriste na graničnim prelazima između Kosova i Srbije, preneo je Radio slobodna Evropa (RSE). Kosovo je u prošlosti optuživalo Srbiju za ometanje tranzita kosovske robe i poslovanja preko srpske teritorije, jer Beograd ne priznaje fitosanitarni sertifikat koji izdaje Kosovo . Bisljimi je rekao da ga je Lajčak tokom sastanka obavestio da se Srbija obavezala da će do kraja idućeg meseca biti pušteni interkonekcijski vodovi, što je bio deo energetskog sporazuma iz 2022. godine.",Lajčak optimista oko napretka u dijalogu Beograda i Prištine,2024-10-29
" Jedina ideologija je biznis i sticanje novca, vlada zakon jačeg, a onaj ko je na vlasti njegovo je i pravo, ocenio je bivši direktor Gradskog zavoda za hitnu medicinsku pomoć u Beogradu Borko Josifovski nakon odluke Ustavnog suda da posle četiri godine, bez rasprave, odbaci njegovu žalbu na odluku kojom ostao bez posla. Josifovski je najavio i da će borbu za pravdu nastaviti pred Sudom za ljudska prava u Strazburu, a on je bez direktorske funkcije i posla ostao nakon što je ukazao da pojedini lekari Hitne pomoći pacijente na samrti nisu reanimirali i da su adrese umirućih pacijenata prodavali privatnim pogrebnim preduzećima, objavio je portal Pištaljka. „Zakasnela pravda je, zapravo, nepravda“, ocenjuje doktor Josifovski i najavljuje nastavak borbe pred međunarodnim sudskim organima, a za to ima rok od četiri meseca. Posle četiri godine, odlukom Malog veća Ustavnog suda koje su činili predsedavajuća sudija Gordana Ajnšpiler Popović i sudije Vesna Ilić Prelić i Vladan Petrov, suđenje po tužbi Borka Josifovskog u Srbiji je okončano u korist države. Zahtev uzbunjivača za pravdom Ustavni sud je odbacio „kao očigledno neosnovan”, kako se navodi u rešenju. Pištaljka: Ustavni sud odbio da zaštiti uzbunjivača Borka Josifovskog Vesti 27. okt 2024 89 Vesti 27. okt 2024 89 Svoju odluku sudije Ustavnog suda su obrazložile time da uzbunjivač, po Zakonu o zaštiti uzbunjivača, ima pravo da tuži samo neposrednog poslodavca i da ignorisanje uzbunjivačkih prijava i nepostupanje po njima ne predstavlja štetnu radnju. „Obrazloženje za odbijanje moje žalbe pokazuje da oni vrlo malo poznaju zaklon o zaštiti uzbunjivača koji je, inače, vrlo precizan“, rekao je Josifovski i dodao da je navikao na nepravedno postupanje sudova u Srbiji. „Jedina ideologija je biznis i sticanje novca. Zakon jačeg vlada, a onaj ko je na vlasti njegovo je i pravo“, zaključio je Josifovski. Presudu Višeg suda u Beogradu, kojom se potvrđuje da su državne istitucije sprovodile odmazdu prema uzbunjivaču doktoru Josifovskom, preinačio je Apelacioni sud u Beogradu. Ovaj sud je smatrao da, iako je postojala odmazda prema uzbunjivaču, u trenutku donošenja presude nije bilo moguće ukinuti odluke o otkazu koji je dr Josifovski dobio i time ispraviti učinjenu nepravdu, mada otkaz nije bio jedina a sigurno ne ni najgora posledica odmazde koju su državne institucije sprovele nad ovim uzbunjivačem, i uprkos činjenici da tužbom nije ni traženo njegovo vraćanje na posao jer je u međuvremenu on otišao u penziju. Ovu odluku apelacije potvrdio je i Vrhovni sud, posle čega je advokatski tim Pištaljke u ime doktora Josifovskog podneo žalbu Ustavnom sudu Srbije. Pošto je obelodanio nedozvoljene radnje lekara, uzbunjivač Borko Josifovski, doktor medicinskih nauka i stručnjak za urgentnu medicinu, kako podseća ovaj portal, ekspresno je smenjen sa mesta direktora beogradske Hitne pomoći. Dve godine kasnije je i otpušten. Zbog šikaniranja i pretnji, bio je prinuđen i da napusti zemlju u jednom periodu. Posle uzbunjivanja, doktor Josifovski nikada više nije dobio posao u državnim zdravstvenim ustanovama. Otkrića doktora Josifovskog, koja su čitavu deceniju kasnije potvrđena istraživanjem novinarsko-advokatskog tima Pištaljke, koja je jedina do kraja istražila ovaj slučaj, što je kasnije potvrdio i Viši sud u Beogradu kada je presudio u korist dr Josifovskog, nikada nisu detaljno ispitali ni Ministarstvo zdravlja, ali ni tužilaštvo, policija i Agencija za sprečavanje korupcije. Zbog ove odmazde, Josifovski je tužio pet državnih organa.",Josifovski nakon odbijanja Ustavnog suda da ga zaštiti: Jedina ideologija je biznis i sticanje novca,2024-10-29
"Predsednik Republike Srpske Milorad Dodik sastao se s predsednikom Rusije Vladimirom Putinom u Kazanju, gde se održava samit BRIKS-a. Dvojica političara razgovarala su u četvrtak uveče i najavili jačanje saradnje uprkos pritiscima sa Zapada. U delu razgovora koji je emitovao javni servis Republike Srpske (RTRS), Putin je kazao Dodiku da zna s kojim je iskušenjima suočen, ali da je uveren da to neće omesti Dodika kako bi „zaštitio nacionalne interese“. Dodik se pak Putinu zahvalio na pozivu da dođe na samit BRICS-a, rekavši da bi Republika Srpska želela da bude deo tog projekta, ali da je suočena s ograničenjima zbog odredbi ustava BiH. Dodao je da se raduje napretku Rusije na ekonomskom planu, odnosno neuspehu sankcija koje je Zapad nametnuo Rusiji zbog agresije te zemlje na Ukrajinu. Dodik: Laž je da u RS ima ruskih kampova za obuku Moldavaca Region 24. okt 2024 15 Region 24. okt 2024 15 Dodik u Kazanju: BRIKS je jedina sigurna i stabilna alternativa postojećem uređenju sveta Region 20. okt 2024 32 Region 20. okt 2024 32 „To govori o tome da sankcije ne prave efekte koje zapadnjaci žele“, rekao je, a pri tom se žalio i na sankcije kojima su izloženi on i njegovi saradnici. Dodik je kazao da RS neće dopustiti da BiH uvede vize građanima Rusije i najavio da će nastaviti da blokira odluke kojima bi ta zemlja uvela sankcije Moskvi. Novom vrstom pritiska na RS i njega lično, Dodik je označio tvrdnje da je na području BiH odnosno na teritoriju RS organizovana obuka proruskih grupa iz Moldavije u cilju destabilizacije te zemlje. Dodik je to opovrgnuo, a Putin je negirao da Rusija ima bilo kakve veze s neredima u zapadnim zemljama. „To je apsolutna budalaština. Nemamo čak ni alata za organizovanje nekakvih nereda i šetnje u zapadnim prestonicama“, rekao je Putin koji tvrdi da se njegova zemlja ne bori ni protiv koga, već samo štiti svoje interese.","Dodik u Kazanju s Putinom, najavili otpor politici Zapada",2024-10-25
"U Loznici danas umalo da ne bude dugo očekivane sednice Skupštine grada. Na ulazu u skupštinsku zgradu pre njenog početka incidenti, verbalni, ali i fizički obračuni predstavnika vlasti i obezbeđenja sa eko-aktivistima, građanima i narodnim poslanicima. Nepoželjni su bili i mediji, svi osim dve lokalne televizije. Moglo je lako da se desi da se odbornici Skupštine Loznice ne sastanu ni posle dva meseca, jer krenuše i građani, aktivisti i narodni poslanici „Ekološkog ustanka“ na tu sednicu, da se uvere da na dnevnom redu nema Prostornog plana za projekat „Jadar“. Dočekaše ih barikade i živi zid. Željko Marjanović poslaniku Jovanoviću kaže: Šta hoćeš bre?! Tuče ti alkohol, pijan si od jutros! Jovanović: Važi, brate. : Ja se izvinjavam, je l’ se tako zaista razgovara sa narodnim poslanicima? Marijana Petković: Danas nema tačke o prostornom planu Loznice, naše je da pratimo i da budemo ovde Vesti 25. okt 2024 8 Vesti 25. okt 2024 8 Popović (RERI) o Loznici: Manje je strašno to što nisu pustili poslanika, pogledajte šta rade Vučić i Brnabić Vesti 25. okt 2024 1 Vesti 25. okt 2024 1 Marjanović: Ovo je izuzetno bezobrazan narodni poslanik. : Sve jedno je Vaš narodni poslanik. Marjanović: A šta si ti njemu, portparol? Široj javnosti nepoznat „odbor za doček“ ništa pristojniji nije bio ni prema novinarima. : Je l’ možete da se predstavite? Marjanović: Tebi da se predstavim? : Novinar sam, imam pravo da Vas pitam ko ste… : Da li ste odbornik, da li ste sekretar, ko ste, šta ste? Muškarac: Trebao si da se informišeš pre dolaska. Marjanović: Tako je! : Pa recite mi Vi. Muškarac: Ma znaš ti sve. : Zašto bih znao? Ja sam iz Beograda došao da pratim sednicu. Muškarac: Pa šta ako si došao iz Beograda, pa valjda i Vi u Beogradu imate neke informacije. Imamo, pa smo saznali da je gospodin u plavom sakou, koji je predvodio branitelje skupštine, načelnik Mačvanskog upravnog odbora. Uz njega, „branila“ je lokalni parlament i Dragana Lukić, koja se spominje kao najizvesnija naslednica bivšeg gradonačelnika Vidoja Petrovića. Dragana Lukić, odbornica (SNS): Šta radite vi? Šta je ovo? Zašto ste danas ovde?!. Tvrdili su vladajući da narodni poslanici nemaju tu šta da traže, odbornici opozicije izvadiše poslovnik. „Član 83 poslovnika koji kaže: Poslanici, koji nisu odbornici mogu da uzmu učešće u raspravi o svakoj tački dnevnog reda u trajanju ne dužem od pet minuta. Ako može da govori, može i da prisustvuje“, kaže Miroslav Grujičić, odbornička grupa „Srbija protiv nasilja“. Još kad bi sila marila šta stoji u poslovniku. Jovanović: Skloni ruke sa mene, bre! Obezbeđenje: Nemoj da mašeš rukama! : Situacija se ne smiruje, evo ponovo naguravanje, ponovo povici… Jovanović: Ovo je slobodna zemlja… Narodni poslanik Aleksandar Jovanović i njegove kolege narodni poslanici pokušavali su da đu, ali je konstantno dolazilo do guranja od strane pripadnika obezbeđenja. Pitaju obezbeđenje: A tebe ostaviše, a ti ostade? Obezbeđenje: Pa šta sad? Ajd’ bež’)). Ostadoše poslanici na ulici, ali i pojedini opozicioni odbornici. „Naša poslanička grupa stoji pred vratima, ne možemo da uđemo, prilikom pokušaja ulaska su nas odstranili i rekli „Ovi vaši prave problem“. Mi ćemo preduzeti sve zakonske mere, naravno, tužbe protiv diskriminacije ćemo podneti. To je naše radno mesto danas!“, kaže Radomir Đunić, odbornička grupa „Srbija protiv nasilja“. Uspeli su na kraju Đunić i još petoro njegovih kolega da uđu na sednicu. Pa dojaviše onima za koje nije bilo mesta u sali, uključujući i medije, da o prostornom planu neće biti reči. „Svaku sledeću sednicu bićemo tu, moramo im disati za vratom, jer oni su ti koji odlučuju o sudbini nas, o sudbini Loznice, o sudbini Srbije“, kaže Zlatko Kokanović, udruženje „Ne damo Jadar“. Predviđa Kokanović da će naredna sednica veoma brzo, jer teče rok za izbor novog gradonačelnika ili gradonačelnice.","Na skupštini Loznice nepoželjna opozicija, a živi zid i barikade i za aktiviste i poslanike",2024-10-25
"Na današnji dan pre 10 godina, tačno u 19 sati poželela je gledaocima ''dobro veče'' na početku prvog Dnevnika . Maja Žeželj - zaštitno lice naše centralne informativne emisije kaže da joj je posle decenije rada na ovoj televiziji čudan osećaj. ""I malo mi je i mnogo mi je"", kaže Žeželj. Ono što najviše voli je da prenese gledaocima informaciju. Posle svih ovih godina iskustva kaže da su joj ljudi uvek najjači utisak. „Ljudi su televizija i najjači utisak su ljudi koji nisu više sa nama“, rekla je Maja Žeželj u emisiji Dan uživo na . Kaže da joj svaki put puno srce kada vidi mlade ljude na . Sve su to, ističe, divni, kvalitetni ljudi koji svake godine izviru, i sa godinama se razvijaju jako brzo i dobro. Adam Santovac: Ko god je radio na , nije se profesionalno obrukao Vesti 30. okt 2024 13 Vesti 30. okt 2024 13 Čestitke javnih ličnosti, kolega i predstavnika stranaka povodom rođendana  Vesti 30. okt 2024 10 Vesti 30. okt 2024 10 „Opet ljudi su mi najveći utisak u celoj priči“, kaže Maja Žeželj i ističe da voli da svako od njih ostane svoj i da iz sebe izvuče najbolje. „Nekada se na televiziji znalo šta se sme“ Nekada se na televiziji, kako navodi, znalo šta se sme, a šta ne, kako nešto da se kaže, akcentuje i slično. Danas je možda malo lakše, drugačije, smatra Maja Žeželj i dodaje da nije od onih koji vole da koriste frazu „u moje vreme…“ „Danas je drugačije, ali to ne znači da treba da bude loše. Ipak, treba da se poštuju postavka glasa, određeni akcenti, rečnik, ponašanje. Stvari koje gledam danas na televiziji apsolutno ni tada ni sada i nikada ne bi trebalo da prođu“, ocenjuje Maja Žeželj. „Najbitnije mi je da prenesem informaciju“ „Ono što najviše volim je da prenesem informaciju, to je nešto što utiče na život ljudi“, kaže Maja Žeželj. Iako, kako kaže, ima onih koji ne gledaju televiziju, ljudi treba da se obaveste gde žive i kako žive. Jer, ističe, ako se ne budu pitali, biće pioni u sopstvenom životu. Na pitanje kako uspeva da uvek bude nasmejana kaže: „kad dođem da radim, ja dođem da radim, ostale stvari kanališeš“. „To je posao, kancelarija. najobičnije radno mesto, samo što se vidi u etru“, kaže Maja Žeželj.","Maja Žeželj, zaštitno lice Dnevnika : Najbitnije mi je da prenesem informaciju, to je nešto što utiče na život",2024-10-30
"Tanjug/ Više javno tužilaštvo Više javno tužilaštvo u Beogradu saopštilo je danas da je podnelo Višem sudu u Beogradu proširenje optužnice protiv Vladimira i Miljane Kecmanović, zbog sumnje da su izvršili krivično delo Zapuštanje i zlostavljanje maloletnog lica. Glavni javni tužilac VJT u Beogradu Nenad Stefanović precizira da je do proširenja optužnice došlo nakon prikupljanja svih relevantnih dokaza u toku krivičnog postupka protiv okrivljenih, koji je trenutno u fazi glavnog pretresa pred Višim sudom u Beogradu, protiv Vladimira Kecmanovića zbog krivičnog dela Teško delo protiv opšte sigurnosti, a protiv Miljane Kecmanović zbog krivičnog dela Nedozvoljena proizvodnja, držanje, nošenje i promet oružja i eksplozivnih materija. Stefanović je ukazao da postoji opravdana sumnja da su oni u periodu od 30. aprila 2022. godine do 3. maja 2023. godine grubim zanemarivanjem svoje dužnosti vaspitavanja, zapustili svoje maloletno dete, koje je 3. maja 2023. godine upotrebom vatrenog oružja lišilo života radnika obezbeđenja u Osnovnoj školi Vladislav Ribnikar i devetoro učenika te škole, kao i jer je teško povredilo nastavnicu istorije i još petoro učenika. „Zbog faze postupka u kojoj je isključena javnost odlukom Višeg suda u Beogradu, detalje proširenja optužnice ne mogu da iznosim, ali ukazujem da je upravo inkriminisano ponašanje roditelja rezultiralo ovim nezapamćenim, tragičnim događajem od 3. maja 2023. godine u OŠ Vladisav Ribnikar“, zaključio je Stefanović. Miljani Kecmanović produžena mera zabrane komunikacije sa sinom Vesti 14. okt 2024 9 Vesti 14. okt 2024 9 Slučaj Ribnikar – Vladimir Kecmanović: „Od 3. maja ja sam mrtav čovek“ Vesti 04. apr 2024 16 Vesti 04. apr 2024 16 Advokat porodica ubijenih u „Ribnikaru“: Iskaz K.K. u pravcu koji će voditi osudi Vesti 08. okt 2024 9 Vesti 08. okt 2024 9",Tužilaštvo proširilo optužnicu protiv Kecmanovića: „Ponašanje roditelja rezultiralo nezapamćenom tragedijom“,2024-10-25
" Telo nepoznate zene izvučeno je jutros iz reke Jasenice, u Smederevskoj Palanci. Kako nezvanično saznaje portal , oko 9 sati jutros je iz Jasenice izvučeno telo NN osobe ženskog pola u naselju Vodice u Smederevskoj Palanci. Telo je poslato na obdukciju. U Jablanici pronađena poslednja žrtva: Forenzičari – nijedna nije umrla klasičnim utapanjem Region 14. okt 2024 0 Region 14. okt 2024 0",Telo nepoznate žene izvučeno iz Jasenice u Smederevskoj Palanci,2024-10-27
" Potpredsednica Narodnog pokreta Srbija Slavica Radovanović ocenila je da ta stranka ne podržava predložene izmene Krivičnog zakonika, u kojem se femicid ne tretira kao posebno krivično delo, navodeći da je od početka godine ubijena 16 žena. „Juče je u porodičnom nasilju, ubijena još jedna žena, 16. žrtva od početka godine. Vlast će reći da sistem nije zakazao. U pravu su, nije zakazao, zato što ga i nema“, rekla je Radovanović u pisanoj izjavi. Dodala je da je rad institucija ozbiljno urušen prethodnih godina i da je problem što je u tim slučajevima nasilje bilo ranije prijavljivano, a ipak se desio femicid, ocenjujući da to „znači da nikada niko iz institucija nije odgovarao za propuste, za pogrešno činjenje, jer izgleda da sistem sam sebe štiti umesto da štiti žrtve nasilja“. „Baš zbog takvog nepostupanja nadležnih institucija, nasilnici svoje pretnje zasnivaju na tome da institucije neće postupati, a svi slučajevi u kojima se desi femicid idu u prilog činjenici da institucije nisu tretirale prijave na način na koji je trebalo, da nisu poštovale zakonske procedure i da nisu razumele šta znači procena rizika, opasan nasilnik i kako prema njemu treba postupati“, rekla je Radovanović. Ona je navela i da sistem mora da se uspostavi i da štiti ugrožene članove društva. Kreni-Promeni: Za manje od 24 sata 13.000 ljudi potpisalo peticiju protiv izmena Krivičnog zakonika Vesti 27. okt 2024 21 Vesti 27. okt 2024 21",Narodni pokret Srbije ne podržava predlog da se femicid ne tretira kao posebno krivično delo,2024-10-30
" Izveštaj o izvršenju budžeta za 2024. godinu za prvih devet meseci, odnosno za period od januara do septembra, usvojen je u Skupštini Vojvodine. Kako je navela zamenica pokrajinskog sekretara za finansije Aleksandra Radak, budžet je na dan 30. septembra iznosio 105,83 milijarde dinara, a u decembru je usvojen osnovni budžet od 108,44 milijardi dinara. Devetomesečni izveštaj predstavlja konsolidovani izveštaj za 25 direktnih budžetskih korisnika i 21 indirektnog budžetskog korisnika budžeta AP Vojvodine. „Osnovni pokazatelji izvršenja budžeta za devet meseci, u poređenju sa planskim veličinama, čine pre svega tekući prihodi i primanja budžeta koji su u ovom periodu ostvareni u iznosu od 72,39 milijardi dinara ili 75,61 posto, od planiranih 95,75 milijardi“, navela je Radak. Dodala je da, kada se tome dodaju preneta neutrošena sredstva iz ranijih godina u iznosu od 10,22 milijarde dinara, tada imamo ukupno ostvarene prihode i primanja 82,61 milijardi ili 78,06 od planiranog obima budžeta. POVEZANE VESTI: Skupština Vojvodine usvojila izveštaje o radu fondova i zavoda, opozicija upozorava na korupciju Vesti 29. okt 2024 1 Vesti 29. okt 2024 1 Premijer: Zakon o finansiranju AP Vojvodine biće usvojen, ne znaju se rokovi Vesti 23. okt 2024 2 Vesti 23. okt 2024 2 Opozicija traži razrešenje ćerke Jorgovanke Tabaković s mesta v.d. direktora Instituta za javno zdravlje Vojvodine Vesti 19. sep 2024 21 Vesti 19. sep 2024 21 Predsednik poslaničke grupe „Srbija Centar (Srce) – Zeleno-levi front – Pokret za preokret“ Mihajlo Brkić ukazao je da je ključna tačka porez na dobit korporacija, koji je za jednu trećinu manji. On je rekao da bi svaki finansijski analitičar rekao da je to zabrinjavajuće i upitao da li je tome razlog remont NIS-a i da li to znači da ta kompanija čini trećinu privrede Vojvodine. Ako se pogledaju prihodi od poreza na zarade, dodao je Brkić, vidi se da je privreda radila dobro, ali da istovremeno nema prihoda od poreza na dobit korporacija. „Moguće je jer su vama puna usta priče o brizi o narodu, a sprovodite jednu neoliberalnu politiku koja znači oslobađanje investitora od svih obaveza osim da plate platu. Dajete im sve moguće popuste na plaćanje dobiti“, rekao je Brkić i podsetio da je taj porez u Srbiji 15 odsto. Poslanik Pokreta slobodnih građana Radivoje Jovović tokom rasprave osvrnuo se na izvršenje budžeta u Sekretarijatu za poljoprivredu, vodoprivredu i šumarstvo gde je izdvojeno 20 miliona dinara za informisanje, odnosno kako je rekao, za reklamiranje jedne javne institucije. „Zaštita voda od zagađivanja, sistemi vodosnabdevanja i ukupno integralno upravljanje vodama, kao što bi moji studenti rekli – nula bodova, a ulaganje u kupovinu poklona, izdvajanje novca za troškove reprezentacije, reklamiranje aktivnosti u sekretarijatu, to je vaše hleba i igara, ali mnogo više igara“, zaključio je Jovović. U Sekretarijatu za socijalnu politiku, demografiju i ravnopravnost polova izvršenje sredstava iznosi 46,26 odsto plana, ali je za socijalnu zaštitu svega 10,96 odsto plana, a za razvoj usluga socijalne zaštite 0,20 odsto plana, rekao je Jovović. „Ja ovde čitam prezir prema siromašnima“, naveo je on. Poslanica poslaničke grupe „Narodni pokret Srbije – Ekološki pokret“ Nataša Ademi, upozorila je da je materijal u vezi sa budžetom od 800 strana stigao 25. oktobra, što nije dovoljno da se budžet pregleda sa dovoljno velikom pažnjom. „Čega se bojite, pa mi smo ovde u manjini, vi ćete ga izglasati“, rekla je Ademi. Opozicioni poslanici upozoravali su i da najveći deo sredstava predstavljaju transferna sredstva iz republičkog budžeta kojima pokrajina zapravo ne raspolaže, da su primanja budžeta od 1. septembra 2024. manja za 13,8 posto u odnosu na isti period 2023. godine, a da to nije objašnjeno.",Usvojen konsolidovani budžet Vojvodine za prvih devet meseci – realizovano 75 odsto,2024-10-29
"/Ilustracija Građani su sa današnjeg protesta u Baru povodom slučaja nasilja u tamošnjoj gimnaziji, poručili ""Darise, izvini i uz tebe smo"". Učenik te škole, Daris Mujić, još uvek je na lečenju, a osumnjičeni za pokušaj njegovog ubistva se brani sa slobode, prenose podgorički mediji. To je drugi protest „Bar uz Darisa“ nakon odluke Apelacionog suda da maloletni A.K, osumnjičen za pokušaj ubistva, bude pušten iz pritvora devet dana nakon napada. Mujiću su se lekari danima borili za život i on je još na lečenju. Okupljeni i govornici su zahtevali reformu zakona, strože kazne za maloletne prestupnike i reforme u obrazovanju, kao i hitno uključivanje nadležnih u proces suzbijanja nasilja. „Grad uz Darisa“, „Čekamo li Ribnikar?“, „Sudijo, zbog Vas naša deca ne mogu vani!“, „Koliko još žrtava treba za promene?“ samo su neki od natpisa koji su obeležili današnji protest koji je ujedno bio i skup podrške za povređenog Darisa. Direktorica barske gimnazije Marija Đonović kazala je da „ne smemo tolerisati da ovakve stvari prolaze bez jasne odgovornosti i odgovarajućih kazni“. „Očigledno je da aktuelni zakon ne prepoznaje adekvatne kazne. Tužno je što izgleda da uvek čekamo da kap prelije času da bi rekli da je dosta. Ovo što se desilo Darisu desilo se svima nama i zato dajem glas za izmenu Zakona o maloletničkoj delikvenciji. Promena zakona je nužna“, kazala je Đonović. Profesorica biologije Milena Bajagić koja je pružila prvu pomoć Darisu na dan incidenta poručila je da lekcija koja se prenosi sa generacije na generaciju jeste da pametniji popušta, ali da se danas, kao i u narednom periodu, ne sme popustiti. „Oni su mladi, lepi, poletni. Oni su puni znanja. Oni su naša karta da gradimo svet na boljim osnovama. Zbog njih moramo menjati sebe, menjati navike i veštine koje im prenosimo. U moru informacija mora ostati trag da smo se borili za njih i njihovu budućnost. Ne zaboravite, dete je oduvek bilo i biće oličenje porodice iz koje dolazi, dok je škola refleksija našeg duštva. Zato, svi zajedno možemo da damo glas i vetar u leđa, kako porodici, tako i školi, za bolju budućnost naše dece“, kazala je Bajagić. Alan Drljan je u ime porodice Mujić poručio da će nastaviti sa protestima sve dok pravda ne bude zadovoljena, ali da će ih preseliti ispred Višeg suda u Podgorici koji je doneo odluku da se osumnjičeni za pokušaj Darisovog ubistva pusti na slobodu nakon devet dana. Protestu su pored građana prisustvovali građanski aktivisti, brojne nevladine organizacije, lokalni odbornici, bivši i sadašnji poslanici i političari među kojima je bio i predsednik Opštine Bar, Dušan Raičević. Apelacioni sud je potvrdio odluku Višeg suda da se maloletni A.K. brani sa slobode i odbio žalbu Višeg državnog tužilaštva koje je tražilo da mu se odredi pritvor. Premijer Milojko Spajić se sastao sa roditeljima Darisa i poručio da su potrebne izmene Zakona o maloletnicima u delu koji se odnosi na mere zadržavanja, odnosno određivanja pritvora.","Protest u Baru zbog pokušaja ubistva u gimnaziji, traže strože kazne",2024-10-27
"/Milan Nikić Članovi Narodnog pokreta Srbije (NPS) sa Kosova, njih dvanaestoro, saopštili su da napuštaju tu partiju sa obrazloženjem da se do lidera pokreta Miroslava Aleksića više ne može doći i da nije želeo da ih primi. U saopštenju su naveli da nakon što je smenjen predstavnik NPS-a sa Kosova, poslanik Žarko Ristić zbog kojeg su, kako kažu, i ušli u politiku, zatražili su obrazloženje i prijem kod Aleksića, ali odgovor nisu dobili. „Ako u jeku izborne kampanje na Kosovu i Metohiji Aleksićev NPS nema stav o tome kako se boriti za status Srba na Kosovu i Metohiji, onda nama više nije mesto sa njim. Znamo samo da je, kao i većina drugih opozicionih lidera, on lično uvek bio spreman da se slika sa nama na Kosovu i Metohiji pred njegove izbore, i da smo ga uvek domaćinski ugostili. Sada kada je to nama važno on više ne želi za nas ni da čuje“, naveli su u saopštenju. Potpredsednica NPS: Šapić umesto da rešava pitanja fekalija, vređa novinare Vesti 24. okt 2024 3 Vesti 24. okt 2024 3 Kako su dodali, svoj politički život će nastaviti uz saradnju sa poslanikom Žarkom Ristićem i udruženjem građana Rešenje sa juga iz Bujanovca. „Narodni pokret Srbije Miroslava Aleksića ovim putem napuštaju svi članovi i svi predstvanici iz Kosovske Mitrovice, Kosovske Kamenice, Zvečana, Leška, Gračanice, Obilića, Gnjilana, Štrpca, Lipljana, Novog Brda, Šilova i Zubinog Potoka. Ukupno preko 500 članova se ovim putem iščlanjuje trajno iz stranke Miroslava Aleksića iz Trstenika“, navedeno je u saopštenju koje je potpisao Pokrajinski odbor Kosova i Metohije NPS, a koje se poziva na talas promena u SSP-u i napisano je u neformalnom tabloidnom tonu. Ni lider stranke ni centrala u Beogradu za sada nisu odgovarali na telefonske pozive agencije Beta.","Pokrajinski odbor sa Kosova napušta NPS, kažu – Aleksić nije hteo da ih primi",2024-10-30
"P. V. Popović Dok je obližnja škola ""Oslobodioci Beograda"" proslavljala svoj dan, spomen park i groblje poginulih za slobodu glavnog grada su zaključani, pod katancem, ograđena ogradama i komunalnim milicajcima koji se brinu da niko ne uđe u jedan od simbola Beograda. Ulaz iz Preraradovićeve ulice je prvo bio vezan lancima, a od nedavno su metalna rešetkasta vrata zakatančena. Nemoguće je ući i na glavni ulaz iz Ruzveltove ulice, kroz svim Beograđanima znanu i upečatljivu kapiju, delo vajara Radete Stankovića. Prolaz kroz kapiju je blokiran ogradom, koja je takođe zakatančena. Ispred kapije se redovno nalazi parkirano vozilo komunalne policije u kojoj sede milicajci, „beli“ koji vode računa da neko ne bi ušao u groblje – spomen park. P. V. Popović Građani iz kraja su nezadovoljni. Kažu da je groblje/spomen park oduvek bilo otvoreno i da su lokalci rado dolazili. “Ovde se često šetam, dovodio sam i decu ranije, učio ih o čemu se radi. Da poštuju sve one koju dali život za našu slobodu. Više od toga ne može da se da“, kaže za  Ivan Kovačević koji živi u neposrednom komšiluku. „Sramota za grad i državu“ On ističe da je ovaj park, iako je groblje, uvek bio pun ljudi i da je to što ga je činilo posebnim. P. V. Popović „Ovo je mesto velikog poštovanja, a ljudi koji su dolazili udahnjivali su mu život i čuvali sećanje. Koliko imena je svako od posetilaca pročitao i zapamtio. Ne pamtim da je za sve ovo vreme neko vandalizovao groblje. Čak i da jeste, postoje i drugi načini zaštite od zabrane za sve. To nema smisla“, dodaje Kovačević. Povezane vesti Vladari Beograda – od „srpske revolucije“ do oslobođenja od nacizma (treći deo) Vesti 17. apr 2023 30 Vesti 17. apr 2023 30 Član SUBNOR-a: Kako je sa Staljinom dogovorena i realizovana „Operacija Beograd“ Vesti 20. okt 2024 15 Vesti 20. okt 2024 15 Drugi komšija je rekao za  da je zvao Javno komunalno preduzeće Gradsko zelenilo, kao bi video o čemu se radi. „Rekli su mi da su oni zatvorili groblje po nalogu iz Grada, ali ne i čijem. Sve je krenulo pre nekih mesec dana kada je u Beograd došao predsednik Izraela i posetio obližnje jevrejsko groblje . Od tada su stavili katanac. Ne verujem da ima bilo kakve veze sa tim, nego vezujem sa događajem. Od tada se ponekad desilo da na kratko sklone ogradu i komunalce“, kaže Milan Popović. Smatra da je ovo još jedna sramota za naš grad i državu. Navodi da je u planu prikupljanje potpisa za peticiju kako bi se ponovo otvorilo ovo groblje/spomen park. Branislav Dimitrijević, profesor istorije i teorije umetnosti i odbornik u Skupštini grada rekao je za  da je pokušao da dobije informacije o tome zašto je groblje Oslobodilaca Beograda zaključano ali da nije uspeo da dobije „jasan odgovor“. „Tako je zbog prebacivanja odgovornosti. Prema zakonu, trebalo bi da Zavod za zaštitu spomenika kulture grada Beograda obavesti javnosti o čemu se radi i ja ih javno pozivam da to učine“, navodi Dimitrijević. Kaže da će ovo pitanje biti postavljeno i na sledećoj sednici Skupštine Beograda ako ne bude rešeno do tada. Portal  je poslao pitanja JKP Zelenilo Beograd, Skupštini grada Beograda i Zavodu za zaštitu spomenika Beograda . Zavod za zaštitu spomenika nas je uputio na službu za informisanje Beograda, koja u poslednje vreme po pravilu ne odgovara na upite , ali nastavićemo da istrajavamo. Poginulo 3.000 pripadnika NOVJ i 1.000 crvenoarmejaca Tokom „ Beogradske operacije “ poginulo je 2.953 borca Narodnooslobodilačke vojske Jugoslavije i 976 pripadnika Crvene armije. U samom memorijalnom kompleksu sahranjeno je više od 2.000 boraca, među kojima su 721 borac Crvene armije i 1.391 borac Narodnooslobodilačke vojske Jugoslavije (NOVJ). „Obeležavanje dana oslobođenja čudno i pod pritskom“ Dimtrijević ističe da je sve vezano za proslavu 80 godina oslobođenja Beograda je vrlo čudno i govori nam o nekoj vrsti prebacivanja odgovornosti oko raznih pitanja. „Stiče se utisak da se proslava poslednjih godina dešava isključivo pod nekom vrstom pritiska, čak i novčane podrške od strane ruske države. To se jasno videlo u ikonografiji samog obeležavanja ispred groblja Oslobodilaca gde nije bilo ukrajinske zastave, ali je bilo drugih zemlja iz nekadašnjeg Sovjetskog Saveza. Nije bilo ni jugoslovenske zastave pod kojom je Beograd oslobođen. Nije bilo ni himne pod kojom je Beograd oslobođen“, navodi Dimitrijević. Spomen obeležje je otvoreno je 20. oktobra 1954. godine povodom obeležavanja 10 godina od oslobođenja Beograda 1944. godine. To je prvi memorijalni kompleks u Beogradu uređen posle Drugog svetskog rata. Renoviran je 2022. godine. P. V. Popović Projekat ove memorijalne celine radio je arhitekta Branko Bon zajedno sa inženjerom Aleksandrom Krstićem, koji je radio projekat hortikulture. Groblje oslobodilaca Beograda je od 1987. godine s pomenik kulture i predstavlja simbol Beograda.","Katanac, ograda, „Oslobodioci Beograda“: Zašto se ne može u spomen-park?",2024-10-26
" Šest osoba je lakše povređeno u četiri saobraćajne nesreće koje su se tokom noći desile u Beogradu, rekli su za Betu iz Hitne pomoći. Dodali su da su njihove ekipe intervenisale 112 puta od čega je 26 intervencija bilo na javnom mestu. „Uglavnom su se javljali srčani hronični bolesnici zbog hipertenzije i bola u grudima, a žalili su se i astmatičari“, zaključili su iz Hitne pomoći.",Šest osoba lakše povređeno u saobraćajnim nezgodama u Beogradu,2024-10-26
" Rusija ovde nema boljeg saveznika od Aleksandra Vučića, ali on sebi nikada neće dozvoliti ključnu grešku Slobodana Miloševića da uđe u iracionalni sukob sa Zapadom, izjavio je u intervjuu FoNetu programski direktor Demostata Zoran Panović, koji misli da bi bila istorijska senzacija ako bi Vučić uveo Srbiju u EU. Vučić u vlasti ima dva tima, jedan koji je za BRIKS, a drugi za članstvo u EU, rekao je Panović u serijalu Kvaka 23 i konstatovao da se ne može reći da ta politika ne daje neke rezultate. Uprkos prozapadnom inkliniranju vlasti, mislim da Rusija ovde nema boljeg saveznika od Vučića, procenio je on u razgovoru sa Zoranom Sekulićem, uveren da bi proevropska opozicija sigurno „završila“ odnose sa Moskvom. Na drugoj strani, Vučić je desnu, prorusku opoziciju vrlo uspešno, pedantno i pasionirano razbucao, rekao je on i dodao da ne vidi šta bi tu još mogli da se formira. Panović je ukazao i na hipokriziju koja proističe iz istraživanja Demostata da se narod ne sekira toliko ni za Kosovo, ni za Rusiju, jer bi većina ljudi prevashodno glasala za partitju koja bi im obezbedila bolji standard. Povezane vesti: Srpske kontradikcije: Većina zadovoljna životom, iako nije standardom Vesti 18. okt 2024 47 Vesti 18. okt 2024 47 Demostat: Opada rejting i vlasti i opozicije, izrazitiji pad poverenja u opoziciju Vesti 16. okt 2024 8 Vesti 16. okt 2024 8 Vučić to vrlo dobro oseća, protumačio je on i konstatovao da se od 2000.godine, uprkos tome što vlast negira značaj 5.oktobra, vodi politika kontinuiteta prema EU. Prema Panovićevom viđenju, Vučić ne bi mogao da ima ovakvu ekonomiju i ovakvu međunarodnu poziciju da se zaista odrekao tog datuma i da je zaista sproveo reakcionarnu politiku do kraja. On misli da je Vučić tako dobro proučio greške Slobodana Miloševića, pre svega u pretorijanskom sektoru, a onda i u spoljnoj politici, i da nikada sebi neće dozvoliti ključnu Miloševićevu grešku da uđe u iracionalni sukob sa Zapadom. To je očigledno tako i za sada mu to uspeva, ocenio je Panović, koji tvrdi da ni EU u Srbiji nema boljeg partnera od Vučića. Kako je objasnio, opozicija mora da uradi ono što je uradila Srpska napredna stranka kada je bila opozicija – da uveri spoljni faktor, pre svega zapadni, da nudi alternativni model stabilnosti i da će neke stvari ubrzati i sprovesti još bolje. „Zaista je iluzorno očekivati da Evropa podrži opoziciju, ovu desnu, prorusku, ili ovu proevropsku, a da oni sutra kada dođu na vlast ponište ono što je Vučić dogovorio sa EU, na primer iskopavanje litijuma, ili neki dogovor oko Kosova. Ko je tu bolji od Vučića i za EU i za Ameriku, ja ne vidim“, izjavio je Panović. Ne može se politika voditi samo na antilitijumu ili na antinasilju, mora postojati složenija ideološka i motivaciona osnova, predočio je on, ali je priznao da danas nije lako biti opozicija i da zato ne voli preterano da je kritikuje. Upitan da li veruje u iskrenost namera EU da Srbiju primi u članstvo, on je odgovorio da je nekada bio evrofanatik, da bi se posle naslušao datuma, ohrabrenja i obećanja i da zato danas za sebe ne može da kaže da je evroskeptik, ali da jeste realista. Rat u Ukrajini je aktuelizovao pitanje da region mora bar indirektno biti integrisan u EU, iako bi za nas jedino bilo dobro da nam daju „vajld kard“ i da tako uđemo u Uniju, jer ne vidim kako drugačije, naglasio je Panović. Upitan koliko bi na to mogli da utiču i odnosi u okruženju, on je uzvratio ocenom da „zaista zamara“ ovo što govore Milanović, Plenković, Bećirević, „tako da je ta jugoslovenska dimenzija, ako je tako cinično nazovemo, vrlo loša za Srbiju“. „Ne treba imati iluzija, ko god bio u Hrvatskoj na vlasti, Hrvatska će dati zadnji atom diplomatske energije da Srbija ne uđe u EU. Jednostavno tu ne treba imati nikakvih iluzija“, smatra Panović. Upitan o imenovanju Tonina Picule za izvestioca Evropskog parlamenta za Srbiju, on je odgovorio da ne misli da je Picula „nešto posebno bitan političar“. Panovića bi više ohrabrilo da su Nemac ili Francuz izvestioci, to bi mu dalo veću dozu ozbiljnosti i zato u imenovanju Picule ne vidi nešto specijalno, sem opet kao šansu da ga vlast, preko svojih medija, ako bude izrekao neku kritiku, dočeka na volej i kaže da je ustaša. Kako je ukazao, „toliko se inflatorno koristi taj termin ustaša sa strane ove vlasti da je to sramotno, u smislu da su svi maltene ustaše i domaća opozicija, i svi Hrvati“. „Time se banalizuje nešto što je možda najviše koštalo Srbe u istoriji, a to je jedan stravični zločin i genocid koji je počinjen pod tim ustaškim imenom“, objasnio je on i poručio da bi trebalo voditi računa kada se šta „ispaljuje kao etiketa“. Panović smatra da neće biti promene vlasti dok se ne ispuni uslov da građani budu nezadovoljni svojim životom i objašnjava da je Vučić promenio socijalnu strukturu društva i napravio super bogatašku elitu, dok je u nižoj srednoj klasi napravio širok pojas podrške. Nije ključ da li će Vučić na Zapad ili na Istok, ključ je autoritarnost, ocenio je Panović i protumačio da ljudi vole autoritarnost i vođu, ali da svoj životni položaj teško povezuju sa međunarodnom pozicijom zemlje. Upitan da li otpor rudarenju jadarita ima potencijal promene, on je odgovorio potvrdno i istakao da je litijum prvorazredno političko pitanje. Ta tema ima kohezivni potencijal u opoziciji i na litijumu mogu da se ujedine najrazličitije političke opcije, ali i dalje ostaju otvorena pitanja kakva bi se politika vodila u drugim sferama ako i ne bude kopanja litijuma, gde bi onda Srbija išla i u kakvoj bi se situaciji našla, rekao je Panović. Na pitanje o zahtevu opozicije da se raspišu vanredni parlamentarni izbori, on je odgovorio da je SNS na neki način prevarila birače, jer se litijum uopšte nije pominjao u kampanji, i da je zato zahtev za izborima legitiman. On, pri tome, misli i da bi možda bio neki pomak ako bi se nekoliko sličnih partija opozicije, umesto da prave koalicije, integrisalo u jednu partiju. Panović podseća da rizici vainstitucionalnog raspleta uvek postoje i naglašava dau ovakvoj atmosferi ne veruje u neki veliki dijalog, ali ističe da je za „pravo opozicije na monolog, da opozicija i kritičari vlasti imaju pravo na monolog i da kažu šta misle“. Upitan o mišljenjima u opoziciji da Srbija neće postati članica EU dok je Vučić na vlasti, on je protumačio da bi ulazak Srbije u Uniju sa ovom vlašću bio najparadoksalniji. Kako je objasnio, to bi značilo da je Vojislav Šešelj, koji je totalno protiv Zapada, imao „najbolji kasting“, jer bi njegov učenik uveo Srbiju u EU. Upitan da li može da zamisli takvu situaciju, Panović je odgovorio da bi to bila istorijska senzacije, ali da ništa nije nemoguće. Pročitajte još: Panović: Većina građana se prema litijumu opredeljuje politički, velika većina pristalica Vučića ga podržava Vesti 15. okt 2024 34 Vesti 15. okt 2024 34 Demostat: Trećina ispitanika koji podržavaju vlast nisu protiv antilitijumskih protesta Vesti 09. okt 2024 10 Vesti 09. okt 2024 10","Panović: Rusija ovde nema boljeg saveznika od Vučića, a on je dobro proučio greške Miloševića",2024-10-27
" Zamenik premijera Kosova Besnik Bisljimi ocenio je danas da Srbija nastavlja da ometa proces dijaloga Beograda i Prištine, kršeći potpisane sporazume i da ne poštuje teritorijalni integritet i suverenitet Kosova. Besnik Bisljimi je na platformi Iks napisao da je to posebno došlo do izražaja u poslednje vreme pošto je u Srbiji usvojen nacrt zakona koji Kosovo tretira kao područje posebne socijalne zaštite i nacrt zakona o organizaciji i nadležnosti pravosudnih organa Srbije u procesuiranju krivičnih dela počinjenih na teritoriji Kosova. Evropska komisija podseća Kosovo i Srbiju da su sporazumi iz 2023. deo evropskih integracija Vesti 29. okt 2024 1 Vesti 29. okt 2024 1 „Dok Srbija šalje pisma Evropskoj komisiji da je spremna da sprovede obaveze koje proizilaze iz dijaloga samo da bi dobila milione evra od EU i Plana rasta, sa druge strane, nastavlja da krši sporazume, teritorijalni integritet i suverenitet Kosova, čime nastavlja sa pokušajima da blokira put ka procesu normalizacije“, tvrdi zamenik premijera. Ocenio je da Srbija poslednje tri godine podstiče nasilje i učestalo napade kosovske institucije i pozvao Evropsku uniju da reaguje.",Bisljimi tvrdi da Srbija ometa proces dijaloga i ugrožava suverenitet Kosova,2024-10-29
"zdravitas.gov.rs Poverenik za informacije od javnog značaja i zaštitu podataka o ličnosti saopštio je, nakon što je sproveo inspekcijski nadzor povodom obrade podataka maloletnih lica u okviru portala ""Zdravitas"" Ministarstva prosvete, da se sve sprovodi u skladu sa zakonima, pravilnicima, strategijama i akcionim planovima, odnosno da nema povrede podataka o ličnosti. Poverenik je naveo da je inspekcijski nadzor utvrdio da je pravni osnov za uspostavljanje portala „ Zdravitas „ , koji će pratiti fizički razvoj i razvoj motoričkih sposobnosti kod učenika u osnovnom i srednjem obrazovanju, sadržan u Zakonu o osnovama sistema obrazvanja i vaspitanja , kojim je propisano da se podaci dobijeni u okviru nastave fizičkog i zdravstvenog vaspitanja unose u registar dece, učenika, odraslih i studenata. Svrha obrade podataka, kako se dodaje u saopštenju, određena je u Zakonu o osnovama sistema obrazovanja i vaspitanja, kao i da će se na portalu „Zdravitas“ unositi podaci iz evidencija koje škole već vode u okviru nastave fizičkog i zdravstvenog vaspitanja. „Podaci o ličnosti učenika na korisničkom delu portala biće u obliku izveštaja o motoričkim sposobnostima i fizičkom razvoju i dostupni samo za roditelje/zakonske zastupnike učenika koji su autorizovani. U slučaju da roditelji/zakonski zastupnici nisu u statusu autorizovanog korisnika portala, podaci iz istog se mogu preuzeti i od nadležnog nastavnika u školi“, navodi se u saopštenju Poverenika. Pristup podacima imaju administrator, direktor škole, zaposleni u školi Administrativnom delu portala, kako se dodaje, pristup podacima pored administratora ima isključivo autorizovani korisnik odnosno direktor škole, zaposleni u školi – ovlašćeno lice od strane direktora škole, odeljenjski starešina, nastavnik razredne nastave i nastavnik fizičkog i zdravstvenog vaspitanja za učenike za koje su nadležni. Postupak je sproveden nakon što je više prosvetnih sindikata podnelo zahteve Povereniku zbog moguće zloupotrebe ličnih podataka, navodeći da su u pitanju lični podaci svakog učenika i da ne znaju da li prosvetni radnici imaju pravo da vode takvu evidenciju. Ministarka prosvete Slavica Đukić Dejanović najavila je 2. septembra da će se kroz novi informacioni sistem „Zdravitas“ pratiti motorne aktivnosti đaka od trećeg razreda do kraja srednje škole, kako bi se na vreme uočile i otklanjale eventualne nepravilnosti kod dece. PROČITAJTE I: DS: Tužilaštvo da istraži dodelu ugovora za izradu softverske platforme za projekat Zdravitas Vesti 10. okt 2024 0 Vesti 10. okt 2024 0 Sindikati prosvete odbijaju platformu „Zdravitas“: Loše zamišljeno, a zaposleni preopterećeni Vesti 03. okt 2024 11 Vesti 03. okt 2024 11",Poverenik: Оbrada podataka na portalu ‘Zdravitas’ u skladu sa zakonima,2024-10-28
" Na današnji dan dogodilo se: 439. Vandali, predvođeni kraljem Genserikom, osvojili su Kartaginu koja je postala glavni grad vandalske države u Africi. 1321. Umro je srpski kralj Stefan Milutin Nemanjić. Tokom njegove vladavine od 1282. Srbija je proširila granice na severu i na jugu i doživela ekonomski i kulturni razvoj, postavljene su osnove zakonodavstva i državne uprave. Podigao je i obnovio više crkava i manastira (Gračanica, Nagoričino). 1507. Rođen je španski vojskovodja Fernando Alvares de Toledo, vojvoda od Albe. Kao namesnik Holandije (1567-73) sprovodio je teror nad protivnicima španske krune, tokom kojeg je pogubljeno 18.000 ljudi. Preko svoje špijunske mreže podsticao je progone hugenota (protestanata) u Francuskoj za vreme Katarine Mediči. 1814. Prvi parni ratni brod „Fulton“ koji je konstruisao Robert Fulton, porinut je u njujorškoj luci. 1881. U Japanu je osnovana prva nacionalna politička stranka (Jiyuto). 1888. U Carigradu je potpisana Konvencija o Sueckom kanalu, prema kojoj „kanal treba da bude slobodan i otvoren, za vreme rata i u vreme mira, za sve trgovačke i ratne brodove bez razlike na zastavu“. 1889. Umro je ruski pisac, književni kritičar i revolucionar Nikolaj Gavrilovič Černiševski. Njegovo političko delovanje u carskoj Rusiji prekinuto je progonstvom u Sibir (1864). Zalagao se da književnost bude oruđe društvene kritike, a u delu „Šta da se radi“ izneo je svoje socijalističko-utopijske poglede na društvo. 1897. Rođen je nemački nacistički političar Jozef Gebels, ministar prosvete i propagande nacističke Nemačke (1933-45), jedan od inspiratora antisemitskog terora. Iz straha pred odgovornošću za nacističke zločine, izvršio je samoubistvo sa celom svojom porodicom u poslednjim časovima pred pad Berlina u Drugom svetskom ratu. 1910. Rođen je engleski filozof Džuls Alfred Ejer, čija se knjiga „Jezik, istina i logika“ smatra manifestom logičkog pozitivizma („Zasnivanje empirijskog znanja“, „Problem saznanja“, „Pojam osobe“). 1911. Umro je Džozef Pulicer, američki novinski magnat, jedan od začetnika „žute štampe“, iz čije se fondacije svake godine dodeljuje „Pulicerova nagrada“ za novinarstvo, karikaturu, američku istoriju, poeziju, dramu, roman i muziku. 1918. Hrvatski sabor je posle raspada Austro-Ugarske u Prvom svetskom ratu proglasio raskid državno-pravnog odnosa sa Habsburškom monarhijom i proglasio pristupanje Hrvatske Kraljevini Srba, Hrvata i Slovenaca. 1923. Turska je proglašena republikom, a general Mustafa Kemal (od 1930. Kemal Ataturk) postao je prvi predsednik. 1929. Krah Njujorške berze, poznat kao „crni utorak“, označio je početak velike krize koja je uzdrmala temelje američke privrede, a kasnije se proširila na ceo svet. Industrijska proizvodnja je pala u razvijenim zemljama na nivo s početka veka, a bez posla je ostalo 26 miliona ljudi. 1950. Umro je švedski kralj Gustav V koji je tokom vladavine od 1907. osigurao neutralni status Švedske u oba svetska rata. 1956. Dva dana uoči francusko-britanskog napada na Egipat, izraelska vojska napala je poluostrvo Sinaj. 1964. Ujedinjena Republika Tanganjika, Zanzibar i Pemba promenila je naziv u Tanzanija. 1996. U Beču je održana aukcija oko 8.000 slika, skulptura i ostalih umetničkih dela koja su od austrijskih Jevreja u Drugom svetskom ratu oteli austrijski i nemački nacisti. Prihod je dodeljen ljudima koji su preživeli holokaust. 1998. Komisija za istinu Južne Afrike predala je izveštaj predsedniku Nelsonu Mendeli u kojem su bivši predsednik Bota, Mendelina bivša supruga Vini, Butelezi i Afrički nacionalni kongres optuženi za kršenje ljudskih prava. 1998. Veteran američke astronautike Džon Glen u 77. godini spejs šatlom „Diskaveri“ ponovo je poleteo u kosmos, 36 godina posle svoje prve kosmičke misije. 1999. Iranski predsednik Muhamed Katami završio je posetu Parizu, prvu od 1979. godine, tokom koje je apelovao na globalnu toleranciju i bolje povezivanje sa Zapadom. 2000. Više od 30.000 ljudi demonstriralo je protiv neonacista u nemačkom gradu Diseldorfu. 2001. Japan je usvojio kontroverzni zakon koji dozvoljava japanskim oružanim snagama, prvi put posle Drugog svetskog rata, da budu angažovane u inostranstvu kao podrška američkim napadima u Avganistanu. 2002. U požaru koji je zahvatio petospratni Međunarodni trgovinski centar u južno-vijetnamskom gradu Ho Ši Min, poginula je 61 osoba, a povređeno više od 100 ljudi. To je bio najveći požar u tom gradu u poslednjih 27 godina. 2003. U Tokiju (Japan) je osuđen na smrt vešanjem doktor Tomomas Nakagava, jedan od vođa japanskog kulta Strašnog suda, koji je 1995. učestvovao u napadu smrtonosnim nervnim gasom na tokijsku podzemnu železnicu kada je umrlo 12 ljudi. 2003. Umro je italijanski tenor Franko Koreli jedan od najpopularnijih operskih pevača 20. veka, koji je nastupao u vodećim svetskim kućama, od milanske Skale do Metropoliten opere u Njujorku. 2004. Lideri Evropske unije potpisali su u Rimu evropski ustav, a 25 zemalja članica EU imale su rok od dve godine za njegovu ratifikaciju. 2013. Umro je ugledni advokat i borac za ljudska prava Srđa Popović. 2004. Arapska televizija Al Džazira emitovala je video snimak u kojem je vođa Al Kaide Osama Bin Laden prvi put javno priznao da stoji iza terorističkih napada u SAD, 11. septembra 2001. godine. 2006. U avionskoj nesreći brazilskog aviona koji je nestao iznad prašuma Amazonije poginulo je 155 putnika i članova posade. 2015. Kina je ukinula „politiku jednog deteta“ koja je bila na snazi 36 godina i dozvolila svim kineskim parovima da imaju po dvoje dece. 2019. Libanski premijer Saad Hariri objavio je ostavku svoje vlade nakon dvonedeljnih protesta koji su paralisali zemlju. 2022. Poginulo je 150 ljudi i isto toliko povređeno u masovnoj gužvi u jednoj uskoj ulici u Seulu (Južna Koreja) tokom proslave Noći veštica.","Na današnji dan, 29. oktobar",2024-10-29
"SAVO PRELEVIC / AFP Službenik Uprave policije Područne jedinice Bijelo Polje A.S. povređen je nakon što se vozilo interventne jedinice prevrnulo jutros, oko 2.40 časova, u mestu Sokolac, kod Bijelog Polja, saznaju Vijesti. Iz Osnovnog državnog tužilaštva Vijestima je potvrđeno da je jutros oko 2.45 časova dežurnom tužiocu Alminu Hodžiću prijavljeno sletanje vozila interventne jedinice u Sokolcu. Vijesti iz izvora bliskih Upravi policije saznaju da su službenici policije sinoć bili u potrazi za višestrukim povratnikom Alijom Balijagićem. Iz Osnovnog državnog tužilaštva (ODT) je potvrđeno da se u vozilu nalazilo šest službenika policije i da su neki od njih upućeni u bjelopoljski Urgentni centar. Iz Urgentnog centra bjelopoljske Bolnice, „Vijesti“ saznaju da je jedan od službenika zadobio povredu šake i da je nakon pretraga konstatovan prelom prsta. „Do nezgode je došlo kada se to vozilo, kojim je upravljao D.M. kretalo u koloni drugih policijskih vozila u potrazi za A.B. i kada je, iz za sada neutvrđenih razloga sletjelo sa puta“, kazala je PR Osnovnog državnog tužilaštva Danijela Đuković. Uviđaj je obavio tužilac Hodžić, sa veštakom saobraćajne struke Milenkom Čabarkapom i policijskim službenicima. Podsetimo, brat i sestra M.M. i J.M. stari oko 50 godina ubijeni su sinoć u bjelopoljskom selu Sokolac. Policija i dalje traga za počioniocem ubistva brata i sestre u Sokolcu Region 26. okt 2024 0 Region 26. okt 2024 0",Policajac povređen tokom potrage za osumnjičenim za ubistvo kod Bijelog Polja,2024-10-26
" Direktan napad gradonačelnika Beograda Aleksandra Šapića na novinara  je uznemirujuć pokušaj da se ućutkaju i zastraše novinari koji profesionalno obavljaju svoj posao, istakli su iz Slavko Ćuruvija fondacije. Iz Fondacije pružaju podršku novinaru Miodragu Sovilju i navode da je iskorišćavanje press konferencije za udar na novinare neprihvatljivo i predstavlja nedostojno vršenje javne funkcije. ❗Direktan napad gradonačelnika #Beograd @AcaSapic na @miodrag_sovilj i @n1srbija je uznemirujuć pokušaj da se ućutkaju i zastraše novinari koji profesionalno obavljaju svoj posao. ➡ Iskorišćavanje press konferencije za udar na novinare je neprihvatljivo i predstavlja… https://t.co/yGlOd0SD1I — Slavko Ćuruvija fond (@scfondacija) October 24, 2024 Podsetimo, ranije danas gradonačelnik Beograda konferenciju za novinare posvetio je izveštavanju  i novinaru Miodragu Sovilju. Nakon rasprave sa reporterom , gradonačelnik je prikazao snimak sa prethodne konferencije za novinare kako bi navodno pokazao da je Miodrag Sovilj fingirao prilog sa te konferencije i detaljno analizirao šta je rekao, a šta je novinar  od njegovih reči preneo. Šapić je u raspravi sa reporterom  i vređao, poručivši da su svi novinari UM – hohštapleri. Šapić: „Samo da pokažem javnosti, da pokažem šta vi radite, meni je bitno da javnost sazna kakvi ste vi hohštapleri i manipulatori“ : Hohšapleri? „Teški, teški, teški… Oni sa Savskog nasipa su mala deca za vas, moram da priznam“, rekao je. Šapić posvetio konferenciju  i vređao novinare UM, deo reportera napustio salu Vesti 24. okt 2024 173 Vesti 24. okt 2024 173 NVO i opozicija o napadu Šapića na : Neprimereno da iskaljuje frustraciju i “trenira strogoću” Vesti 24. okt 2024 7 Vesti 24. okt 2024 7",Fondacija „Slavko Ćuruvija“: Napad Šapića na novinara  predstavlja nedostojno vršenje javne funkcije,2024-10-24
"""Izveštaj Evropske komisije o napretku Srbije identifikuje sve probleme iz ranijih izveštaja. U njemu se govori o određenom nivou napretka ili graničnom napretku, a to znači da u odnosu na prethodni izveštaj država kandidat nije napredovala. Iako naša vlast govori da se u izveštaju navodi napredak, granični napredak kako to nazivaju u EK, zapravo znači da niste dobili prelaznu ocenu"", rekao je evropski dopisnik  novinar Nikola Radišić. „Vlast kaže naveden je napredak u izveštaju, ali to znači da je situacija ista kao i prethodnih godina. Problem je u neusaglašenosti spoljne politike Srbije sa spoljnom politikom EU, a koja je sada izbila u fokus, problemi se navode i u oblasti demokratije, medija, vladavini prava, pitanju Kosova. Najnoviji izveštaj EK pokazuje zapravo kontinuitet prtehodnih izveštaja i pokazuje da nema mnogo pomaka na evropskom putu Srbije, ali je najnoviji izveštaj sa nešto oštrijim kvalifikacijama“, rekao je u emisiji Dan uživo evropski dopisnik  novinar Nikola Radišić. Kada je reč o stanju u srpskim medijima, Radišić navodi da najnoviji izveštaj EK pokazuje da „nema napretka i poboljšanja medisjke situacije“ u Srbiji. Pročitajte još: Štiplija o izveštaju EK: Na Srbiji da uhvati ovaj voz proširenja, sledećeg neće biti Vesti 30. okt 2024 31 Vesti 30. okt 2024 31  imao uvid u izveštaj Evropske komisije o Srbiji: Nedovoljan napredak u ključnim pitanjima Vesti 29. okt 2024 37 Vesti 29. okt 2024 37 SSP: Izveštaj EK o napretku Srbije – još jedan u nizu poraza evropske ideje u Srbiji Vesti 30. okt 2024 5 Vesti 30. okt 2024 5 „I dalje postoje brojni problemi sa medijskim zakonima, problemi sa radom REM-a. Ti prblemi se navode i u različitim rezolucijama Evropskog parlamenta u kojima je takođe taj problem istaknut kao jedan od ključnih problema. Postoje problemi kada je u pitanju bezbednost novinara, a kao i problem političari koji svojim izjavama utiču na njihovu bezbednost. Političari i dalje targetiraju novinare, upitno je i finansiranje kao i vlasništvo medija u Srbiji“, rekao je Radišić. Jedna od tema i problem koji se takođe navodi u izveštaju EK, jesu izbori i izborni proces u Srbiji. „U izveštaju se navodi da postoje pritisci na birače, nejednaka zastupljenost političkih aktera u medijima, a kada je reč o poslednjim izborima govori se o favorizaciji određenih partija u izbornom procesu, pritiscima političara. Sve to nije ništa novo. Ti problemi se godinama ne rešavaju i zato je u pitanju taj, kao ga naovde, ograničeni napredak jer nismo otišli ni korak dalje“, objašnjava evorpski novinar Nikola Radišić. Kada je reč o reformi pravosuđa mnogi neophodni zakoni su usvojeni, ali se oni, kako se navodi u izveštaju, ne sprovode u praksi. „Reforme, uprkos usvajanju zakona, su mrtvo slovo na papiru. Veliki su pritisci na predstavnike pravosuđa. Potrebno je urediiti oblast pravosuđa u Srbiji kako bi nosioci pravosudnih funkcija bili nezavisni, da političari ne bi više uticali na njih i prestali da ih satanizuju. Mnogo toga treba da se promeni u Srbiji, a posebno u glavamo političara koki nikako da shvate da ljudi žele da žive u demokratiji, u zemlji u kojoj će se poštovati vladavina prava bez obzira na to ko je na vlasti“, naveo je Radišić. Komentarišući poslednju izjavu vsokog predstavnik za spoljnu politiku i bezbednost Žozep Borel koji je danas u Briselu izjavio da Srbija ne može održavati odnose s Rusijom i očekivati članstvo u EU , Radišić kaže da je ta poruka uvek ista. „Možda ponekad Borel ili neko od njegovih kolega izađu sa izjavom koja je možda oštrija, ali je poruka uvek ista. Onda Vučić ili Šurić kažu – mi ćemo to na kraju procesa pridruživanja. Međutim, usaglašavanje spoljne politike Srbije sa spoljnom politikom EU je pitanje koje postoji od prvog dana. I na tome se sada insistrra jer je Eropa posredno u ratu. EU smatra da je uvođenje sankcija Rusiji način da se Srbija izjasni na čijoj je strani. Ali činjenica da Srbija nije kažnjena do sada zbog neusaglašavanja govori mi da u Briselu postoji određena doza razumevanja za položaj Srbije, koja zavisi od Rusije kada je reč o podršco srpske ideje o rešavanju problema Kosova kao i zbog energenata“, objašnjava Radišić. Govoreći o izjavi predsednika Srbije Aleksandar Vučića, a povodom ocena iz izveštaja Evropske komisije o neusklađenosti Srbije sa spoljnom politikom Evropske unije (EU), kada je naveo da su evropski zvaničnici u pravu i „čestitao im što su to primetili“ , Radišić ocenjuje kao ciničnu i nepotrebnu. „Vučić je ciničan i nije trenutak za to. U izveštaju se jasno kaže da produbljivanje saradnje sa kinom i rusijom dovodi u pitanje strateški put Srbije, a za koji vlast tvrdi da je evriosju. Jasno je u izveštaju naglašeno da je ta stvar upitna i nameće se pitanje je koliko će im EU još gledati kroz prste. Kina je jedna, a Rusija potpuno druga priča, i kina ne predstavlja toliki problem“, zaključio je evropski dopisnik  novinar Nikola Radišić. #related-news_1","Evropski dopisnik  o izveštaju EK: Srbija nije napredovala, neophodna promena u glavama političara",2024-10-30
"/BigTunaOnline Ministar finansija Siniša Mali i ministar turizma i omladine Husein Memić saglasili su se na današnjem sastanku da je neophodno hitno uvođenje reda u oblasti oglašavanja neregistrovanog smeštaja na onlajn platformama kao što su Booking i Airbnb i istakli da država neće tolerisati oglašavanje takvog smeštaja. Kako je navedeno u saopštenju Ministarstva finansija, ministri su istakli da će imati „nultu toleranciju za ugostitelje koji se na pomenutim platformama oglašavaju i pružaju usluge smeštaja kao neregistrovani subjekti (subjekti koji nisu prijavljeni u Centralni informacioni sistem eTurista), odnosno ugostitelje koji nisu pribavili rešenje o kategorizaciji, za šta imaju obavezu prema Zakonu o ugostiteljstvu“. Može li da se zabrani Booking u Srbiji: U ministarstvu kažu – nije cilj onemogućavanje rada platforme Ekonomija 19. okt 2024 39 Ekonomija 19. okt 2024 39 Mali i Memić su naveli da će Vlada Srbije zatražiti hitan sastanak najpre sa predstavnicima kompanije Booking , kao platforme koja je u tom smislu najzastupljenija, kako bi poslovala u skladu sa važećim propisima Srbije. Dodali su da je ovakvo usklađivanje neophodno radi zaštite korisnika usluga, očuvanja kvaliteta ponude i stvaranja jednakih i fer uslova na tržištu, na kome će svi ugostitelji postupati u skladu sa pravilima. Istakli su da nije cilj ograničavanje rada platforme koja ima značajnu ulogu u omogućavanju rezervacija smeštaja u Srbiji od strane velikog broja turista, već da osigura da platforma, kao i ugostitelji, posluju u skladu sa važećim propisima Srbije. Pročitajte još: Da li će država zatvoriti Booking u Srbiji: Ministarstvo predlaže radikalne mere Ekonomija 17. okt 2024 129 Ekonomija 17. okt 2024 129 „Odlično izdajem stan na dan, ocena 9,9 na Bukingu“: Šta vas preporučuje da vodite Rakovicu? Vesti 16. avg 2024 12 Vesti 16. avg 2024 12",Ministri o platformama Booking i Airbnb: Država neće tolerisati oglašavanje neregistrovanog smeštaja,2024-10-29
" Iskazom 100. svedoka optužbe iza zatvorenih vrata, danas je pred specijalnim sudom u Hagu nastavljeno suđenje četvorici bivših vođa OVK, optuženima za ratne zločine na Kosovu i u Albaniji, 1998/99. godine. Za zlodela nad Albancima, Srbima i Romima u više od 40 pritvora OVK, optuženi su tadašnji vodeći članovi Glavnog štaba OVK Hašim Tači, Kadri Veselji, Redžep Seljimi i Jakup Krasnići. Svedočenje na sednici nedostupnoj javnosti danas je završio zaštićeni svedok pod šifrom 4854, a iskaz je, pod istim uslovima, potom započeo svedok 4890. Obojica svedoče preko video veze. U kratkom otvorenom delu zasedanja, svedok 4890 je zakletvu da će govoriti istinu dao na srpskom jeziku. Kako proističe iz sudskih dokumenata, posebne uslove za ove svedoke zatražila je, u skladu sa propisima suda, jedna vlada iz razloga nacionalne bezbednosti. Suđenje Tačiju: Komanda brigade OVK bila u selu gde su, po ranijoj presudi, počinjeni zločini Vesti 28. okt 2024 1 Vesti 28. okt 2024 1 Bivši visoki starešina OVK na suđenju Tačiju: Uhapšen policajac iako Albancima nije učinio ništa loše Svet 24. okt 2024 0 Svet 24. okt 2024 0 Tim uslovima obezbeđuje se potpuna anonimnost svedoka koja je neophodna, kako je u spisima naznačilo tužilaštvo, usled njihovog straha od odmazde, kao i zbog uporne klime zastrašivanja svedoka koja, kako je sud više puta utvrdio, i dalje vlada na Kosovu. Suđenje četvorici ratnih vođa OVK počelo je u Hagu 3. aprila prošle godine. Za izvođenje dokaza protiv optuženih, tužioci imaju rok do sredine aprila 2025. Optužnica u 10 tačaka tereti Tačija (55), Veseljija (56), Seljimija (52) i Krasnićija (73) za: progon na političkoj i etničkoj osnovi, zatvaranje, nezakonito hapšenje i pritvaranje, druge nehumane postupke, okrutno postupanje, prisilni nestanak, mučenje (dve tačke) i ubistva (dve tačke). Navedene zločine, pripadnici OVK pod komandom optuženih počinili su, po optužnici nad približno 407 pritvorenika, od kojih je najmanje 102 ubijeno, od marta 1998. do septembra 1999. U optužnici je identifikovano 75 žrtava – 51 srpska, 23 albanske i jedna romska. Šest tačaka optužnice tereti Tačija, Veseljija, Seljimija i Kransićija za zločine protiv čovečnosti, a četiri tačke za ratne zločine. Prema optužnici, Tači, Veselji, Seljimi i Krasnići bili učesnici u udruženom zločinačkom poduhvatu. Cilj tog zločinačkog poduhvata bilo je preuzimanje kontrole nad celim Kosovom nasiljem nad svima koje je OVK smatrala „protivnicima“. Kao saučesnici u zločinačkom udruženju, u optužnici su navedeni i oficiri OVK: Azem Sulja, Ljah Brahimaj, Fatmir Ljimaj, Sulejman Seljimi, Rustem Mustafa, Šukri Buja, Ljatif Gaši i Sabit Geci. Svi optuženi izjavili su da nisu krivi. Oni su u pritvoru u Hagu od hapšenja na Kosovu u novembru 2020.","Iskaz stotog svedoka optužbe na suđenju Tačiju za ratne zločine, iza zatvorenih vrata",2024-10-29
" Oko 40 odsto ilegalnih migranata koje Hrvatska zaustavi na svojoj granici stižu avionom u susedne države, zbog čega bi one trebalo da usklade vizni režim sa Evropskom unijom (EU), rekao je hrvatski premijer Andrej Plenković za francuske medije, France24 i Radio France Internationale (RFI). Zagovaramo potpuno usklađivanje vizne politike država susedstva sa EU, kako bi se zaustavila neprihvatljiva praksa da ljudi dolaze u Beograd i Sarajevo bez viza i onda postaju ilegalni migranti koji pokušavaju da pređu zelenu granicu, poručio je Plenković, prenosi HRT. Povezane vesti Uhapšen hrvatski državljanin, kombijem prevozio 33 migranta Vesti 04. sep 2024 0 Vesti 04. sep 2024 0 U antimigrantskoj stranci u Hrvatskoj, hranu i piće poslužuju – strani radnici Region 18. apr 2024 8 Region 18. apr 2024 8 Plenković je rekao da je Hrvatska suzdržana u pogledu dogovora Italije i Albanije o osnivanju centara za ilegalne migrante na albanskoj teritoriji, koji mogu da prime do 30.000 ljudi. Na pitanje o „dvostrukoj igri predsednika Srbije Aleksandra Vučića na geopolitičkom planu“, Plenković je rekao da Srbija tek treba da uskladi svoju spoljnu i bezbednosnu politiku sa EU, ako želi da postane članica, mada Beograd trenutno ima pristup u nekoliko smerova. Malo sa Briselom, malo sa Berlinom, malo sa Parizom, pa Moskvom i Pekingom. To je njihov pristup i mislim da je važno da svi ključni partneri unutar EU i saveznici u NATO shvate tu politiku. Ako Srbija istinski želi da se pridruži EU, moraće da donese odluku, uprkos istorijskim vezama sa Rusijom, zaključio je Plenković.",Plenković: Oko 40 odsto ilegalnih migranata u Hrvatsku stižu iz Srbije i BiH,2024-10-26
" U Republici Srpskoj je uhapšeno sedam osoba osumnjičenih za trgovinu narkoticima, krijumčarenje migranata i pranje novca čime su se bavili od 2020. godine. Uhapšene su tri osobe iz Novog Grada, dve iz Banjaluke, po jedna osoba iz Bijeljine i Zvornika, a za jednim osumnjičenim je u toku potraga. Na osnovu naredbi Suda BiH u toku su pretresi na 11 lokacija na području RS koje su koristili osumnjičeni. Do sada je nađeno i oduzeto oduzeto više komada oružja, više od 100.000 konvertibilnih maraka (oko 50 hiljada evra), vozila i čamci za krijumčarenje, računari, mobilni telefoni. U sprovođenju te akcije nazvane „Vertigo“ policija RS je sarađivala sa Evropolom, policijama Hrvatske, Slovenije i Italije. Policija oduzela oružje i uhapsila oca i sina u Smederevu Vesti 29. okt 2024 0 Vesti 29. okt 2024 0","U RS uhapšeno više osoba osumnjičenih za trgovinu drogom, krijumčarenje i pranje para",2024-10-29
" Organizacija ""Beograd u pokretu"" kritikovala je danas uvođenje nove stavke na računu Infostana u Beogradu, koja se tiče tretmana i odlaganja komunalnog otpada, i ocenila da će to finansijski ugroziti i građane i preduzeća. „Privreda plaća odnošenje smeća po kvadraturi, što dovodi do nesrazmernog opterećenja. Ovaj sistem tarifiranja, posebno uz novu stavku za tretman otpada, stvara dodatni pritisak na preduzeća“, naveli su u saopštenju iz organizacije „Beograd u pokretu“. Na novim računima Infostana u Beogradu i usluga deponije smeća Vinča Ekonomija 05. sep 2024 26 Ekonomija 05. sep 2024 26 Ističu da se građani suočavaju sa višim računima , dok privreda plaća neproporcionalno visoke cene, što ukazuje na rizik od zloupotrebe tržišne pozicije i dodatno pogoršava ionako tešku situaciju. „Zahtevamo da se cene komunalnih usluga, uključujući tretman i odlaganje otpada, izjednače za domaćinstva i privredu. Svi korisnici zaslužuju jednake uslove i fer tarifiranje“, dodaje se.",NVO kritikuje uvođenje novih stavki na računima Infostana u Beogradu,2024-10-28
"""Država iz svog ćupa hrani sve televizije"" - ovim rečima je predsednik države objasnio kako mediji u Srbiji funkcionišu, ali i koliko medijske slobode ima. Vučić je konkretno naveo da TV Prva dobija i nekoliko desetina miliona evra državne pomoći. Sagovornici  kažu da to nisu legalni tokovi novca i da se tako krši zakon o javnom informisanju. Nedavno nam je u istom studiju i u istom društvu predsednik države objasnio da ne bi bilo Zvezde i Partizana da nije državnog ćupa. Sad smo saznali da bi i mediji bili u ofsajdu da nije tog ćupa. Dok se hvalio umećem igranja i sa Zapadom i sa Istokom, Vučić je u jednom trenutku u igru ubacio i kamermane sa TV Prva. „Pitaju se ovi momci ovde – a kakve to veze ima s njima, evo imaju Srđana Kopernikusa on će da im da platu, to je njegovo… Pa ima – neće da imaju platu ako mi ne budemo imali 83 hiljade zaposlenih u nemačkim fabrikama. Nema Srđan te pare da im da, pošto to uzimaju od države, sve televizije. Nije ova televizija izuzetak, sve televizije. To država hrani, od prve do poslednje i nijedna nije na tržištu sama, već se iz državnog ćupa snabdeva“, rekao je Vučić u programu TV Prva. Povezano: Veljanovski: Da li se predsedniku „otelo“, ali dokazao je ono što odavno znamo Vesti 27. okt 2024 11 Vesti 27. okt 2024 11 Voditeljka TV Prva: Ova mnogo više na tržištu nego mnoge druge, da ne kažem sve… Vučić: Nisam saglasan, ali neću da vam rušim snove… Hoćete da vam kažem koliko para dobijate od države? TV Prva: Onda bismo morali da pričamo i koliko drugi koji imaju mnogo slabije rezultate od ove televizije… Vučić: A nećete? Voditeljka TV Prva: Možete slobodno… Vučić: Reč je o desetinama miliona evra. Kako Prva može da dobije desetine miliona od države ili bilo koja druga televizija? „Legalno nikako. Legalno nikako. Da li se njemu u tom trenutku to otelo u tom trenutku, ali on je otkrio nešto što mi na određeni način znamo, ali on je sada to dokazao“, kaže Rade Veljanovski, novinar i profesor FPN-a u penziji. „Država nema pravo da finansira medije i to je suprotno zakonu. Doduše kršenje zakona je u Srbiji postalo logika i praksa, pa čak i šef države može javno da kaže da se zakon krši“, navodi novinar Đorđe Vlajić. Novac od države mogu da dobiju samo javni medijski servisi i kako je to Zakon uredio, pre svega, male lokalne televizije kroz tzv. projektno finansiranje . Kako objašnjavaju naši sagovornici, to ovde nije slučaj, novac iz ćupa, o kome Vučić govori, ide nekim mračnim tokovima onima koji ne služe javnom interesu, već su deo propagandnog arsenala vlasti. „Oni koji znaju da dobijaju novac i na taj način moraju da budu svesni da ne smeju da se otmu kontroli. Pa ne sedi u svakoj redakciji neki predstavnik vlasti koji će da naređuje da treba ovo ili ono… Ne, te televizije, a i štampani mediji, koje zovemo tabloidima a oni su mnogo niže od tabloida, oni znaju šta treba da rade“, navodi Veljanovski. „I da, ako on odluči da finansira i uloži desetine miliona evra u neke televizije koje su podrška vlasti, bezuslovna, onda je to signal ostalima da od njega neće dobiti ništa i da će učiniti sve da im oteža život i da ih ukine“, ocenjuje Vlajić. Predsednik je rekao da država hrani sve televizije, međutim ipak ima i nas „gladnih“, nezavisnih.",Prorežimske televizije iz „državnog ćupa“: Vučić priznao da država krši zakon,2024-10-27
" Šefica Misije UN na Kosovu (UNMIK) Karolin Zijade izjavila je danas u Njujorku, na sednici Saveta bezbednosti Ujedinjenih nacija (SB UN), da je situacija na severu Kosova i dalje krhka, uprkos proklamovanim težnjama za konstruktivan dijalog. Na početku sednice SB UN, na kojoj se razmatra novi, šestomesečni izveštaj generalnog sekretara UN Antonija Gutereša o radu UNMIK-a, Karolin Zijade je ukazala na zabrinutost Srba na severu Kosova zbog jednostranih poteza prištinskih vlasti. Predstavljajući Guterešov izveštaj za period od 16. marta do 15. septembra 2024. godine, Zijade je kazala da se Srbi na severu Kosova žale da je nedavno zatvaranje institucija Vlade Srbije ograničilo njihov pristup važnim uslugama i da brinu da će kosovska vlada pokušati da preuzme i zdravstvene i obrazovne institucije. Upozorila je da je poslednjih nedelja prijavljeno više slučajeva hapšenja građana koji su upražnjavali pravo na slobodu mišljenja. Gutereš o Kosovu: Potencijal za eskalaciju, od suštinskog značaja očuvanje prava nevećinskih zajednica Vesti 30. okt 2024 10 Vesti 30. okt 2024 10 Zijade je ukazala i na opasnosti od mogućeg otvaranja za saobraćaj mosta na Ibru, koji deli severni i južni deo Mitrovice, i na akcije kosovske policije o kojima se vodi istraga zbog preterane upotrebe sile. „Upravo sam saznala da je generalni inspektor Policije Kosova predložio suspenziju dvojice policajaca zbog hapšenja dve osobe na severu Kosova 26. oktobra“, rekla je Zijade. Ona je zatražila sveobuhvatnu istragu o oružanom sukobu u Banjskoj 24. septembra prošle godine, koji je opisala kao „ozbiljan bezbednosni incident“. „Pozivam na odgovornost učesnika putem transparentnih procesa. Takav čin nasilja je neprihvatljiv i ne sme da bude ponovljen“, navela je ona. Zijade je kazala i da je poverenje u kosovske institucije nisko i dodala da je dijalog pod okriljem EU od ključnog značaja za rešavanje problema u odnosima Srba i Albanaca na Kosovu.","Šefica UNMIK-a na sednici SB UN: Situacija na severu Kosova i dalje krhka, Srbi zabrinuti",2024-10-30
"Foto: /osonmez2 Pokret obnove Kraljevine Srbije (POKS) saopštio je da je na isteku zakonskog roka dobio zvanični izveštaj i potvrdu od Gradske uprave za komunalne poslove u Novom Sadu da je bakterija Pseudomonas aeruginosa, koja pripada grupi Streptokoka fekalnog porekla, tokom avgusta bila prisutna u vodi za piće iz gradskog Vodovoda u Kliničkom centru Vojvodine, domovima zdravlja, novosadskim vrtićima, školama i pijacama. POKS navodi da je na osnovu podataka prikupljenih od Gradske uprave za komunalne poslove, a na osnovu analize Instituta za javno zdravlje Vojvodine, bakterija Pseudomonas aeroginosa u avgustu mesecu je pronađena na sledećim lokacijama u Novom Sadu koji su korišćeni za uzorkovanje: 1.8.2024. – Mesna zajednica „Bistrica“ 2.8.2024. – Dom zdravlja Novi Sad, zdravstvena stanica Klisa 5.8.2024. – PU Radosno detinjstvo – Vrtić „Čuperak“ 6.8.2024. – Klinički Centar Vojvodine, klinika za hematologiju 9.8.2024. – PU Radosno detinjstvo – Vrtić „Kamičak“ 11.8.2024. – JKP „Tržnica“ (Petrovaradinska pijaca) 19.8.2024. – JKP „Tržnica“ (Petrovaradinska pijaca) 26.8.2024. – JKP „Tržnica“ (Petrovaradinska pijaca) 27.8.2024. – OŠ „Vuk Karadžić“ 8.09.2024. – Klinički Centar Vojvodine, klinika za neurologiju Napominju da uzorkovanje služi kako bi se utvrdio kvalitet vode u pojedinim delovima grada, tako da ako je uzorak zaražen, velika je mogućnost da je i čitav kvart sa neispravnom vodom za piće. „Hoćemo li opet čuti od gradonačelnika Novog Sada Milana Đurića da niko nije kriv, kao što niko nije bio kriv kada je suprotno Pravilniku o higijenskoj ispravnosti vode za piće tokom celog avgusta Novosađanima podmuklo i u tišini distribuirana voda za piće u česme u kojoj su bili valjkasti crvi-nematode “, pita POKS. Navode da je bakterija nađena je u vodi za piće koja je uzorkovana sa česmi gradskih ustanova, vrtića, domova zdravlja, škola i pijaca, a proizvođač i distributer vode je takođe gradsko preduzeće i da zbog toga gradonačelnik Novog Sada Milan Đurić ne može da izbegne odgovornost za ovu aferu. „Ovo jesu podaci iz avgusta koje smo konačno sada dobili, ali veliko je pitanje i kakvo je trenutno stanje i da li su verodostojnosti sadašnji podaci iz Instituta za javno zdravlje Vojvodine obzirom da je prethodni direktor smenjen kada je saopštio istinu da valjkastih crva ima u vodi za piće“, izjavio je portparol POKS i odbornik u Skupštini grada Novog Sada, Dragan Miličević. On ističe da se radi o gradskim ustanovama u kojima borave deca, stari i ljudi osetljivog zdravlja i da zbog toga ne odustaju od zahteva za razrešenjem gradonačelnika Đurića i direktora JKP „Vodovod i kanalizacija“ Uroša Lončara. „Ako se ispostavi da su odgovorni i direktori ustanova zbog neodržavanja unutrašnjih instalacija onda ćemo zahtevati i njihovu odgovornost. U ovoj zemlji jednom mora neko da odgovara za propuste, ako hoćemo da idemo napred i razvijamo se kao društvo“, istakao je Miličević. Gradska uprava: Pronađena bakterija u „izuzetno malim količinama“ Gradska uprava za komunalne poslove Novog Sada u svom odgovoru POKS-u navodi da se pomenuta bakterija često nalazi u prirodnim vodama, kao što su reke i jezera, ali napominje da se ne nalazi često u vodi za piće. Napominju da je bakterija pronađena u 11 od 800 uzoraka vode i to u „izuzetno malim količinama“. „Prisustvo Pseudomonas aeruginosa ukazuje na sekundarno mikrobiološko zagađenje dela vodovodnog sistema. U uslovima kada protok vode nije adekvatan, kada su uske i previše zavijene vodovodne cevi koje onemogućavaju pravolinijski tok vode, kada se ne ispira vodovodni sistem, a što obično nastaje kada se voda u vodovodnom sistemu krajnje tačke korisnika, odnosno česme, ne koristi često, kada se ne dezinfikuje mrežica na kraju slavine, kada su vodovodne instalacije i slavine stare i pune kamenca, postoji mogućnost nakupljanja organskih materija koje prirodno postoje u vodi za piće na koje se formira biofilm, a koje predstavljaju podlogu za razvoj mikroorganizama, posebno Pseudomonas aeruginosa“, navodi se u odgovoru Gradske uprave za komunalne poslove Novog Sada, u koji je  imao uvid. Dodaje se da je potrebna izuzetno visoka koncentracija ove bakterije da prilikom oralne upotrebe vode dođe do narušavanja zdravlja.","POKS: Bakterija Pseudomonas aeruginosa bila u vodi u vrtićima, domovima zdravlja i pijacama",2024-10-25
"Politički konsultant Dušan Milenković kaže, povodom 16. rođendana SNS koji je danas proslavljen u Vršcu, da nije mogao da zamisli 2008. godine da će kada dođu na vlast ""tako efikasno brzo da sklone demokratiju iz našeg života i da toliko čvrstom rukom zavladaju, niti sam mogao da se kladim u to vreme da će baš (predsednik Srbije i član SNS Aleksandar) Vučić biti taj čovek koji će to uraditi"". Prema njegovim rečima, ""najveći politički zemljotres u Srbiji do danas bila je ta transformacija radikala u naprednjake"". „Već od njihovog dolaska na vlast, već od formiranja vlade, znači ne od pobede Tomislava NIkolića, od formiranja vlade je moglo da se nasluti gde to ide. Vučić je već tada pokazivao kako vidi Srbiju i kako vidi upravljanje Srbijom“, ocenio je. Dodao je da je, međutim, prve dve godine SNS vladao prilično demokratski u odnosu na sve ono što smo videli posle. Povezane vesti Vučić u Vršcu: Rekonstrukcija članova vlade, ali i predsednika opština i direktora preduzeća Vesti 24. okt 2024 47 Vesti 24. okt 2024 47 Dragana Rakić: Autobusi dovoze „srećne“ ljude koji „dobrovoljno“ idu na rođendan SNS (VIDEO) Vesti 24. okt 2024 54 Vesti 24. okt 2024 54 „Ali, u to vreme imamo one skandalozne izbore na Kosovu 2013. godine, gde su ljudi bili bukvalno na silu vođeni na te izbore što je sprovodio Vučić i njegova stranka, ali da kažemo najviše Vučić, i tada su i Evropa i Zapad i ceo svet proglasili da su to bili demokratski izbori, zato što im je to tada odgovaralo. Međutim, mi smo onda nakon te 2013. upravo sve te metode videli kako se primenjuju širom Srbije u nizu izbornih ciklusa. Taj način na koji su sprovođeni izbori na Kosovu te 2013. godine. Tako da od tada kreće taj pad“, priseća se Milenković. Upitan zašto se tako naglo desio taj preokret u vladavini SNS, on ističe da ima dosta faktora, od kojih je veoma bitan „volja za moći, odnosno da Vučić i oni oko njega obuhvate što više moći, potom neki aranžmani koje je imao sa ljudima koji su ga podržavali kada je došao na vlast, bilo da pričamo o nekima unutra i sivoj zoni, tj. crnoj zoni, kriminalnoj, ali pre svega od zapadnih centara moći, koji su u to vreme bili velika podrška njemu da završi pitanje Kosova i da na neki način promeni pravac Srbije“. „To je sistem povezanih sudova. Vi da biste uspeli da rešite Kosovo na zadovoljstvo zapadnih država, niste mogli to uraditi na demokratski način. To je moglo samo na silu i kroz kršenje Ustava, zakona, korišćenje kriminalaca, itd“, naveo je Milenković. Na pitanje čime Vučić drži u šaci bivše stranačke kolege, poput Tomislava Nikolića i Nebojše Stefanovića, kaže da „on sigurno ima svašta o njima, oni imaju svašta o njemu“. „Pretežno ih drži saznanje koliko je uspešno odbacio svakog insajdera ili svaku priču koja je insajderski izašla o njemu u poslednjih 12 godina. I da im se ne isplati da govore. I da im se ne isplati da ulaze u tu vrstu bitke. Imali smo ljude koji su izgubili živote, koji su nestali u reci kao što je Cvijan itd. Imali smo ljude koji su izgubili i novac i završavali u zatvorima i imali mnoge probleme i sa zakonom itd. Na neki način ekskomunicirani iz društva. Tako da imamo mnogo primera i svi primeri ukazuju da to, ukoliko krenete na Aleksandra Vučića, verovatno ćete završiti u nekom mraku. A to što iznesete o njemu će se na neki način, uz njegovu potpunu medijsku kontrolu, odbaciti prosto“, smatra Milenković. Takođe je kazao i da je iznenađen „političkim vaskrsom“ Tome Nikolića na ovom rođendanu SNS, kao i da mu se čini da bi ovo moglo da znači da ćemo ga viđati češće u javnosti do 2027. godine. Upitan da li misli da je nešto dobro SNS uradila za Srbiju do sada, on je rekao da mu je toliko loših stvari u glavi da mu je teško da izvlači neke dobre stvari. „Postoji očigledan ekonomski rast, od vremena kada su oni seli na vlast do danas. Međutim, taj ekonomski bum je bio u celom svetu i on se prosto preliva i u siromašnije zemlje. Pitanje je da li je taj ekonomski rast mogao biti mnogo veći i mnogo značajniji nego sada. Tako da imamo, čini mi se da je za one koji zastupaju Srbiju na Zapadu, čini mi se da Srpska napredna stranka, iako je mnogi kritikuju da su lažno pro EU i da samo to foliraju, meni se čini da on zaista Vučić zaista, pre svega, koji god da su razlozi, zaista isporučuje mnogo stvari EU, što je na njihovo zadovoljstvo. Prvo Kosovo, pa onda i sve ostalo, imali smo imigrante, imali smo sad i litijum, imali smo dosta stvari gde je Vučić veoma uspešno isporučio, i jeste, mi nismo blizu EU, ali treba da budemo fer da je to dosta i do EU, koja je zaista u jednom trenutku, ali možda još uvek, u tom nekom zamoru proširenja i postoji odbojnost prema daljem proširenju“, ocenio je Milenković. Dodao je da veruje da bi Vučić voleo da bude zapamćen u istoriji kao čovek koji je uveo Srbiju u EU. Fascinantno mi je da se čovek sa toliko problema u gradu bavi temeljno novinarom  Milenković je, povodom vređanja novinara  od strane gradonačelnika Beograda Aleksandra Šapića, kazao da mu je fascinantno da čovek koji ima toliko problema u gradu kojim upravlja, ima i vremena da se bavi organizovanjem pres konferencije „da bi suštinski prezentovao neke negativne strane izveštavanja  ili jednog novinara  (Miodrag Sovilj)“, i da se time bavi tako detaljno. „Mogu da zamislim proces koji je tekao iza toga – gde on sad ima neku svoju frustraciju i onda je okupio tim ljudi koji su se temeljno bavili novinarom , u ovom slučaju jednim novinarom , pored toliko katastrofa koje imamo u gradu svaki dan, saobraćajne gužve, parking, zagađenje, tako da ne idemo sad dalje od toga. I pored svojih unutrašnjih problema koje ima, kao što je poznato, oni imaju u stranci ove velike probleme i nemaju baš veliku podršku“, ocenio je Milenković. Upitan kako zvuči kad jedan visoki zvaničnik upućuje novinarima reči poput „hohštapleri“, „manipulatori“, on navodi da je to normalizovano. „Ako me pitaju da li zvuči vanredno, ne zvuči vanredno. Mislim, to živimo mi već dugo. I nije Šapić ni prvi visoki zvaničnik SNS-a ili režima koji vlada već 12 godina koji izgovara neke stvari… koji ima uprošćen odnos prema neistomišljenicima. Pa onda i medijima koji nisu pod njihovom kontrolom. Tako da je to normalizovano. Ako me pitaju da li to zvuči vanredno, ne zvuči vanredno u Srbiji danas. I ne zvuči već neko vreme“, zaključio je Milenković.","Milenković: Nisam verovao pre 16 godina da će SNS tako brzo skloniti demokratiju, i da će baš Vučić to uraditi",2024-10-24
"Foto: /Kaidevil Photo ""Uzroci nasilja su brojni i jedan od razloga zbog kojeg ne uspevamo da se efikasnije borimo protiv nasilja među školarcima je što ga posmatramo kao izolovani fenomen. Ono se dešava u nekom kontekstu - nasilje u porodici, nasilje u školi, nasilje na ulici, na televiziji, to je društveni fenomen. Lepo je, pretpostavljam, da imamo nacionalni stadion, ali je nužno da imamo nacionalnu strategiju i nacionalno jedinstvo oko mentalnog zdravlja dece kao prioriteta"", izjavila je za  saradnica Instituta za pedagoška istraživanja Ana Radanović. Prošle nedelje ponovo se dogodio slučaj vršnjačkog nasilja kada je dečak na času nožem povredio vršnjakinju. Reč je o drugom slučaju nasilja u Osnovnoj školi „Sečenji Ištvan“ u Subotici, za 10 meseci i jednom od onih „ekstremnijih“ koji dođu do javnosti. Dok roditelji kažu da se ne osećaju sigurno da decu šalju u školu, iz Ministarstva prosvete stiže uverevanje da su stvari pod kontrolom, da inspekcija ispituje slučaj i da su uvedene mere zaštite. Postavlja se pitanje da li je sve to što se radi dovoljno. Na platformi „Čuvam te“, koja prati prijave nasilja u školama u Srbiji, zabeleženo je više od 2.000 slučajeva prijava nasilničkog ponašanja od maja 2023. godine do danas. O nasilju među decom govori se više nego ranije i više je prisutno u medijima, kaže za portal  Ana Radanović. Poslednjih godina, međutim, kako navodi, čini se da zaista imamo jednu eskalaciju sve težih oblika nasilja, ne samo nad učenicima, već i nad nastavnicima . „U istraživanjima dosledno dobijamo podatak da većina zaposlenih u školama – negde čak i preko 80 odsto procenjuje status svoje profesije u društvu kao prosečan ili loš. Nastavnici su izgubili autoritet, ovih dana bore se za svoje dostojanstvo. I to na ulici. Za to odgovornost snosimo svi, što smo dozvolili da do toga dođe“, smatra ona. Drugačije forme i novi oblici nasilja među decom „Važno je da razumemo da nasilje menja svoje oblike i da su neki oblici novi, tako na primer digitalno nasilje nije postojalo u periodu kada sam ja išla u osnovnu školu, a sada je prisutno i među osnovcima i srednjoškolcima. Emocionalno nasilje nije bilo prepoznato među decom, a ni među odraslima kao što je danas, danas više pričamo o tome, više se informišemo, senzibilisaniji smo. Fizičko nasilje je postojalo i ranije, ali čini mi se da je i ono sada nekako drugačije, recimo danas češće uključuje korišćenje oružja, nož, pištolj, čak i na mlađim uzrastima“, objašnjava ona. Pitanje o učestalosti nasilja u školama i izvan škole, kako kaže, nije samo pitanje o količini već i o drugačijoj formi, uzrocima.. „Da sačuvamo decu ili ugled škole“: Roditelji u Subotici besni zbog novog slučaja vršnjačkog nasilja Vesti 19. okt 2024 37 Vesti 19. okt 2024 37 Od maja 2023. do danas više od 2.000 prijava za vršnjačko nasilje u školama Vesti 25. okt 2024 3 Vesti 25. okt 2024 3 Tužilaštvo o vršnjačkom nasilju u Pančevu: Naloženo prikupljanje izjava i dokaza Vesti 19. sep 2024 3 Vesti 19. sep 2024 3 „Uzroci nasilja su brojni i jedan od razloga zbog kojeg ne uspevamo da se efikasnije borimo protiv nasilja među školarcima je što nasilje posmatramo kao izolovani fenomen. Ono se dešava u nekom kontekstu – nasilje u porodici , nasilje u školi, nasilje na ulici, na televiziji, to je društveni fenomen, moramo ga razumeti iz različitih uglova, razumeti ga na sistemski način. Čak imam utisak da se i nad samom školom sprovodi neka vrsta nasilja – zaposleni u školi se guše u papirologiji, stalno se donose neki novi pravilnici, protokoli, papiri… Čini mi se da pokušavamo da rešimo probleme u školi tako što ćemo sprovesti neke represivne mere koje neminovno dodatno opterećuju već opterećene nastavnike i ne vidim da to daje željene rezultate“, ocenjuje sagovornica . „Nasilje je praktično normalizovano“ „Skloni smo da krivimo roditelje, da krivimo školske psihologe i pedagoge, da krivimo nastavnike, a zaboravljamo da živimo u zemlji u kojoj je nasilje praktično normalizovano, svakodnevno prisutno na televiziji čak i kada se prenosi sadržaj koji je toj mlađoj deci obično dosadan, recimo sednice skupštine. Ako dete kroz, recimo psihoterapijski proces naučite da razume i kontroliše svoj bes, da ga drugačije izražava, a to isto dete sutra ode kući i bude svedok recimo partnerskog nasilja, pa ode u školu i bude svedok fizičkog nasilja (recimo nad nastavnikom), pa izađe na ulicu i vidi kako policija tuče demonstrante, vratiće se sa izjavom: ‘Pa hej, svi to rade, znači to je u redu'“, navodi Radanović. U takvoj postavci, kako objašnjava, onaj ko ne vrši nasilje neminovno postaje žrtva , žrtva jednog urušenog sistema vrednosti. „Borba protiv nasilja je borba na više frontova, istovremeno, intenzivna borba, iscrpljujuća borba. Tu borbu moramo da dobijemo. Kao društvo. Važno je da nasilje kolektivno osudimo i da ističemo vrednosti poput empatije. Empatija u nekim zemljama sveta čak ima i svoje mesto u školskom planu i programu. Da, toliko je važna. To su zemlje u kojima postoji nacionalno jedinstvo – obrazovanje i mentalno zdravlje dece su prioritet. Mi moramo da se dogovorimo da nam to budu prioriteti. Kada to budemo uradili shvatićemo koliko su važni ljudi koji te naše prioritete neguju“, navodi ona. Polovina zaposlenih se susrela sa teškoćama mentalnog zdravlja kod učenika „Promene u ponašanju kod dece koje su nagle i upadljive skreću nam pažnju da im je potrebna pomoć. Ili bar razgovor, za početak. Smiren razgovor, razgovor iz pozicije radoznalosti i zabrinutosti, uz prihvatanje, bez osuđivanja. Zamislite kako je tek deci ako smo mi, odrasli, sa više životnog iskustva i neminovno više emocionalnih kapaciteta, zbunjeni i preplavljeni njihovim ponašanjem. Promene u ponašanju prvo primete oni koji decu najbolje poznaju – roditelji, nastavnici, vršnjaci. Isti problemi se mogu u ponašanju prikazivati na drugačije načine, svako dete je ‘priča za sebe’”, navodi sagovornica portala . Deca, kako objašnjava, različito pokazuju tugu, mogu da budu povučena, razdražljiva, a mogu da budu i agresivna, a zapravo tužna. Jako je važno da budemo prisutni u njihovim životima i da decu od ranog uzrasta učimo emocionalnoj pismenosti i regulaciji – kako da prepoznaju svoja osećanja i kako da ih regulišu. „To je zadatak i odgovornost svih nas koji na različite načine radimo sa decom“, naglašava- „Podaci koje smo prikupili o načinima na koje osoblje u školi reaguje kada učenici imaju neke probleme mentalnog zdravlja pokazuju da su škole, s vremenom, usled nedostataka zvaničnih protokola za postupanje i izostanka intenzivnije podrške izvan škole, razvile neke svoje interne protokole. Uglavnom učenici budu upućeni na psihološko-pedagošku službu (koja nema nužno stručnjake za mentalno zdravlje – kliničke psihologe ili licencirane savetnike/psihoterapeute ili druge saradnike koji su prošli neke obavezne edukacije o mentalnom zdravlju) i na zdravstvene institucije izvan školskog sistema, što ponekad nailazi na otpor kod roditelja , o čemu zaposleni takođe izveštavaju i što ukazuje na mnogo stvari, između ostalog i na stigmu“, navodi sagovornica . Takođe, rezultati straživanja na kojima Institut za pedagoška istraživanja aktuelno radi pokazuju da više od polovine osoblja u školama izveštava da su se nekada susreli sa teškoćama mentalnog zdravlja kod učenika, a tek četvrtina izveštava o edukacijama, treninzima ili predavanjima o mentalnom zdravlju dece koje su pohađali. „Kada smo pitali nastavnike šta im je potrebno da bi efikasno i pravovremeno reagovali na određene probleme mentalnog zdravlja kod učenika, njihovi odgovori uglavnom su se odnosili na dodatne edukacije o mentalnom zdravlju, jasnije smernice i podršku, ne samo unutar škole već i izvan nje, podršku zdravstvenog sistema, sistema socijalne zaštite, pravnog sistema čak i našu podršku, istraživača koji se bavimo ovom temom. Ni mi ne radimo dovoljno da rezultate svojih istraživanja stavimo u službu podrške i pomoći nastavnicima. Zahtevamo od nastavnika i drugih zaposlenih u obrazovanju da reaguju pravovremeno, efikasno, “ispravno”, a zaboravljamo da mnogi za to nisu edukovani i da nemaju alate da adekvatno sprovode ni prevenciju ni tretman“, navodi ona. Ove godine objavljen je i priručnik o postupanju u slučajevima problema mentalnog zdravlja kod učenika, kaže Radanović i ističe podatak koji su dobili iz serije istraživanja sprovedenih na uzorku zaposlenih u osnovnim i srednjim školama u Srbiji koji su hteli da učestvuju, da oni imaju utisak da su prepušteni sami sebi. Prvi znaci poremećaja u ponašanju „Problemi mentalnog zdravlja nisu rezervisani za osnovce i srednjoškolce, oni su prisutni i na mlađim uzrastima, uglavnom simptomi razvojnih poremećaja poput autizma , kognitivnih smetnji. Sa godinama dolaze poremećaji raspoloženja, pa kasnije npr. problemi sa konzumacijom supstanci, ali takođe, npr. imamo slučajeve depresije i na nižim uzrastima, kao i slučajeve poremećaja raspoloženja na višim uzrastima“, objašnjava Radanović. Rezultati studija Instituta za pedagoška istraživanja o ispitivanju pismenosti o mentalnom zdravlju pokazuju da su, kako navodi sagovornica , zaposleni u školama, ali i studenti, srednjoškolci i osnovci u proseku dobro informisani o problemima mentalnog zdravlja iako je pismenost o mentalnom zdravlju veoma složen fenomen i rezultati variraju u odnosu na metodologiju koju koristimo za ispitivanje. Ova istraživanja, napominje, nisu sprovedena na nacionalnom, reprezentativnom uzorku, to je takođe važno naglasiti. Potrebno nam je više istraživanja o mentalnom zdravlju dece na uzorku dece i onih koji su na ‘prvoj liniji fronta’, nastavnici, roditelji, kako bismo dobili precizniji pregled aktuelnog stanja i osmislili preventivne programe kao i efikasnije funkcionisanje sistema. „Srbiji nedostaje pedijatara , dečijih i adolescentnih psihijatara, nedostaje nam da u svakoj školi imamo nekog ko je obučen za prepoznavanje problema mentalnog zdravlja – psiholog, pedagog, socijalni radnik. Paradoks je što država ne razume da joj se više isplati – bukvalno, finansijski, prevencija u odnosu na tretman. Polovina svih mentalnih poremećaja počinje pre 14. godine, to je podatak koji svi stručnjaci za mentalno zdravlje dobro znaju“, naglašava Radanović. Iako, kaže, nije fan fudbala, pretpostavlja da bi bilo lepo da imamo nacionalni stadion, ali nužno je da imamo nacionalnu strategiju za pitanja mentalnog zdravlja, da imamo nacionalno jedinstvo oko mentalnog zdravlja kao prioriteta. „Ako ne počnemo da obraćamo više pažnje na mentalno zdravlje dece, da se oko toga više udružujemo, da se više praktično doprinosi, a manje govori o tome kako treba da se doprinosi, ako prepustimo decu njima samima, pogotovo u periodu adolescencije, taj nacionalni stadion će brzo imati polomljene stolice i lošu reputaciju. To vam garantujem“, smatra.",Šta je uzrok eskalacije sve težih oblika nasilja među školarcima i gde je nestala empatija?,2024-10-26
" Profesor međunarodnih odnosa Mirko Dautović smatra da je BRIKS u mnogome fantom koji se koristi da bi se srpskom javnom mnjenju pokazalo da postoji alternativa EU, dok predsednik Građanskog demokratskog foruma Zoran Vuletić misli da Srbija ima gotovo trajnu štetu zbog toga što je politika BRIKS privlači više od evropske, kojoj formalno prilazi. On je u serijalu Kvaka 23 Novinske agencije FoNet ocenio da bi glumatanje nezavisnosti bila velika greška, skoro jednaka, kao i formalni prilazak zemljama BRIKS. „Polažem mnogo više nade u EU i zapadne zemlje koje su videle performanse našeg društva i imam utisak da će one makar nekako na silu, ne mislim fizičku silu, da nas uguraju na tu stranu, da ne budemo baš toliko izgubljeni u ovom vremenu i svetu“, kaže Vuletić. Kako ukazuje, mi se u realnom životu i ponašanju oslanjamo na formulaciju Nikole Pašića – da prihvatimo zapadni okvir i ispunimo ga srpskim sadržajem, što Aleksandar Vučić već 10 godina maestralno radi, a mi se nalazimo u lavirintu iz koga ne možemo da izađemo. „Srpski sadržaj u okviru zapadnog okvira znači laganje, muljanje. Nemamo konkretan odgovor ni na jedno političko pitanje, a da se ne tumači može ovako, može onako, da vidimo”, ocenio je Vuetić. Kada je u pitanju BRIKS, Vuletić navodi da je uglavnom reč o diktatorskim, autoritarnim režimima od kojih ne može da se očekuje da naprave nešto institucionalno ozbiljnije, niti da organizuju BRIKS kao neku vrstu pandana NATO ili zapadnim demokratijama. S druge strane, Mirko Dautović podseća da BRIKS nema sedište, zgradu i generalnog sekretara, već jednu malu banku za razvoj, i da ni po čemu ne bi mogao da se nazove organizacijom ili da se poredi sa NATO i EU, organizacijom ASEAN, niti Međunarodnim monetarnim fondom ili Arapskom ligom. On navodi da u tridesetak strana deklaracije BRIKS iz Kazanja nema ni jedne odluke ili najave nekog vojnog saveza, već samo mnoštva inicijativa, preporučivanja i pozdravljanja. To je sasvim razumno, ocenjuje Dautović, jer te zemlje nemaju mnogo toga zajedničkog, osim otpora nametanju američkog sistema. Navodeći primer Turske, koja je članica NATO i nominalno kandidat i za EU, a iskazuje želju da se priključi BRIKS, on konstatuje da je svet kompleksan, da svi delići nisu fiksirani i da ne postoji ništa što Tursku ili neku drugu državu može da spreči da figurira na sve tri strane. Dautović smatra da Srbija ne bira ni EU, ni BRIKS, već da je njena srpska spoljna politika – vrdanje i kratkoročni oportunizam, mada za neulazak u EU nije odgovorna samo Srbija. Kako je predočio, „EU odavno više nije zajednica vrednosti, a licemerno zvuči svako njihovo oglašavanje o ljudskim pravima ili brizi za demokratiju“. Ukazujući da je EU u potpunosti zatvorila oči pred izbornim neregularnostima u Srbiji, on je skrenuo pažnju i na to da bi Unija ovde da iskopava litijum i tako napravi „svoj mali Kongo na Balkanu“. Preostale su u suštini najgore evropske vrednosti, koje Dautović naziva „šljakom evropskih vrednosti“ i pod njima podrazumeva nacionalizam, sitničavost, kratkovidost, veliki ego i male pameti. ”Evropskom unijom vladaju mediokriteti i submediokriteti”, zaključio je Dautović. Ni muva se nije čula na konferenciji Vućića i Fon der Lajen: Onda se čulo „nećete kopati“ Vesti 25. okt 2024 256 Vesti 25. okt 2024 256 Srpski naučnik s Berklija o litijumu: Napravićemo brdo insekticida na bazi bora, ali i mišomora i arsena Vesti 24. okt 2024 60 Vesti 24. okt 2024 60 Miki Krstović o litijumu: Ukoliko je zlo, siguran sam da narod nije toliko lud da to dozvoli Vesti 24. okt 2024 3 Vesti 24. okt 2024 3",Profesor Dautović o litijumu: EU želi da od Srbije napravi „svoj mali Kongo na Balkanu“,2024-10-27
" Niška opozicija predala je zahtev za sazivanje vanredne sednice Skupštine grada, na kojoj je jedna od tačaka dnevnog reda razrešenje njenog predsednika Igora Novakovića, prenose danas Južne vesti. Zahtev je potpisalo 28 od 30 opozicionih odbornika, a predlažu i raspravu o zabrani rudarenja kod Studene, kao i raspravu o spornom izveštaju Državne revizorske institucije (DRI). Zahtev je u ime 28 potpisanih odbornika predala odbornica koalicije „Biramo Niš“ i poslanica Narodnog pokreta Srbije Ana Eraković. Ona kaže da su svi odbornici opozicije bili pozvani da potpišu zahtev, a nisu se odazvali samo Oliver Paunović i Milena Vakić Paunović, koji su nedavno izašli iz Grupe građana „Dr Dragan Milić“ i iz te odborničke grupe. Fokus je na tački koja se odnosi na razrešenje predsednika Skupštine Niša Igora Novakovića (SPS). Postizborna igranka u Nišu, za vlast javno niko, a tajno? Opozicionara devet, glasova protiv SNS – četiri Vesti 18. jul 2024 17 Vesti 18. jul 2024 17 Opozicija u Nišu posle odluke GIK-a: Zapanjeni smo, nova krađa, podnećemo žalbe i krivične prijave Vesti 21. jun 2024 90 Vesti 21. jun 2024 90 Opozicija je pre deset dana javno zatražila od njega da sam podnese ostavku, kako su naveli, zbog neprimerenog vođenja sednice, vređanja novinara i aktivista i sukoba interesa. Pošto on to nije učinio u roku od pet dana, o njegovom razrešenju će biti rasprave na vanrednoj sednici ukoliko Skupština usvoji zahtev, koji je potpisalo više od trećine odbornika, što je uslov da zahtev bude validan. Osim te tačke, na predloženom dnevnom redu je i rasprava o negativnom izveštaju DRI o finansijama Grada Niša, kao i osnivanje anketne komisije koja će utvrđivati ko je odgovoran za takav izveštaj. Opozicija predlaže da na dnevnom redu bude i razmatranje predloga za trajnu zabranu dodele istražnih prava za geološka istraživanja i rudarenja kraj izvorišta Studena i u zoni specijalnog rezervata prirode prvog i drugog stepena zaštite. Iz koalicije “Biramo Niš” i Milićeve grupe građana ranije su istakli da smatraju da Novaković “nije dostojan” funkcije koju obavlja, da se u javnim nastupima ophodi kao “zastupnik žute štampe”, a ne kao zastupnik svih građana, kao i da se ne priprema za sednice na adekvatan način, ako zaista nije znao da je na spisku poverilaca propalih niških firmi. Zahtev su podržali i potpisali i iz grupacija „Kreni-promeni“, „Ujedinjeni – nada za Niš“ i „Koalicija za Niš“.",Niška opozicija traži vanrednu sednicu za razrešenje predsednika Skupštine grada,2024-10-28
"Nova.rs/Goran Srdanov Telo žene pronađeno je u utorak ujutro u mestu Ruski Krstur kod Kule. Kako nezvanično saznaje , telo je poslato na odbzkciju u Institut za sudsku medicinu u Novom Sadu. Istragu o okolnostima smrti vodi Više javno tužilaštvo u Somboru. Pojedini mediji preneli su da je telo spaljeno, a policija sumnja da se radi o ubistvu. Mladić iz Aleksandrovca priznao ubistvo nevenčane supruge, ranije hapšen zbog napada nožem na trudnu partnerku Vesti 30. okt 2024 21 Vesti 30. okt 2024 21","Telo žene pronađeno kod Kule, Tužilaštvo u Somboru vodi istragu o okolnostima smrti",2024-10-30
" / Pensioner Brat i sestra M.M. i J.M. stari oko 50 godina ubijeni su večeras u bjelopoljskom selu Sokolac, saznaju Vijesti iz više izvora iz Uprave policije (UP). Prema nezvaničnim informacijama Vijesti , osumnjičeni za ubistvo je višestruki povratnik u izvršenju krivičnih dela. Prema istim informacijama policija traga za počiniocem.",Brat i sestra ubijeni u selu kraj Bijelog Polja,2024-10-25
" Osnovni sud u Peći izrekao je kaznu od mesec dana pritvora Dritonu i Korabu Ljuljaju, koji su osumnjičeni da su u subotu fizički napali gradonačelnika Peći Gazmenda Muhadžerija. Incident se dogodio u subotu ujutru kada je Muhadžeri izlazio iz jednog lokala. Od zadobijenih udaraca, gradonačelnik je lakše povređen, saopštila je policija. Fizički napadnut gradonačelnik Peći Gazmend Muhadžeri Vesti 26. okt 2024 2 Vesti 26. okt 2024 2 Portparolka Osnovnog suda u Peći Eljzana Kastrati potvrdila je mere bezbednosti protiv dvojice osumnjičenih, objavili su prištinski mediji.",Napadačima na gradonačelnika Peći određen jednomesečni pritvor,2024-10-28
"Gradonačelnik Beograda Aleksandar Šapić odlučio je da problem saobraćajnih gužvi u glavnom gradu reši postavljanjem semafora uz kružne tokove, a najveća novina biće semafori u najkomplikovanijoj kružnoj raskrsnici – Slaviji. Međutim, gradonačelnik smatra da naši saobraćajni stručnjaci nisu u stanju to da urade i da će pomoć morati da potraži van granica zemlje. Ovakva izjava je uvreda za struku, smatraju sagovornici . „I vi sad idite i umirite od smeha zašto semafori na kružnom toku, kako to nikad niste videli“, poručio je gradonačelnik Aleksandar Šapić novinarima na konferenciji za medije, održanoj u utorak 29. oktobra A potom je najavio rešenje kakvo do sada u Srbiji nije primenjeno – postavljanje semafora u samom kružnom toku na Slaviji. Šapić je istakao da „nemamo ovde ljude koji to mogu da naprave“, pa to ponovo za manje od jednog minuta. „A vi sad umrite od smeha kako to nikada niste čuli, i kako toga nema u Vranju. Nema u Vranju, ali ima u Barseloni, ima u Madridu… Mi nemamo one koji to znaju danas da postave, ali se nadamo da ćemo naći stance koji će i tu pomoći da saobraćaj, naročito u špicevima, bude protočniji“, kazao je Šapić. Saobraćajnim inženjerima, međutim, nije do smeha. Jedan od njih, Ivan Banković, kaže za  da to što je izgovorio gradonačelnik predstavlja poniženje za saobraćajnu struku. Saobraćajni inženjer: Sa 50 godina iskustva tvrdim – novi most preko Save neće biti gotov do Expa Vesti 21. okt 2024 158 Vesti 21. okt 2024 158 Saobraćajni inženjer: Semafori neće poboljšati protočnost saobraćaja kod Ušća, kružni tok – polovično rešenje Vesti 28. okt 2024 98 Vesti 28. okt 2024 98 Šapić: Semafor u kružnom toku na Brankovom mostu neće imati zeleno svetlo, počinje da radi sutra u 7.00 Vesti 29. okt 2024 154 Vesti 29. okt 2024 154 „Nije tačno da ne postoje stručnjaci koji bi mogli da pomognu, ali pod uslovom da ih neko pita“, kazao je Banković. On ističe da ih verovatno nema u Šapićevom okruženju i Sekretarijatu za saobraćaj, ali da ih ima na Saobraćajnom fakultetu, u raznim organizacijama, ali da naših stručnjaka sa ozbiljnim iskustvom na velikim inrafstrukturnim projektima ima i u inostranstvu. Među njima su, dodaje naš sagovornik, Dušan Milanović i Gradimir Stefanović. „To samo znači da se Šapić nije dovoljno raspitao“, kaže saobraćajni inženjer i dodaje da ne pamti kada je Grad Beograd u neki veći projekat uključio Saobraćajni fakultet u Beogradu. „Ako nemate nekoga da vam projektuje kružni tok, onda ne znam kako bismo neke kompleksnije projekte završavali“, kazao je Banković. U jednoj stvari se, međutim, slaže s gradonačelnikom – da je kružni tok na Slaviji neprijatan i zbunjujuć za vozače. Malo pošto je Šapić prvi put izabran za gradonačelnika, u leto 2022. godine, Sekretarijat za saobraćaj Grada Beograda raspisao je javnu nabavku za izradu studije „Analiza bezbednosti saobraćaja u kružnim raskrsnicama i identifikacija najugroženijih raskrsnica“, čiji je cilj, kako se navodi „unapređenje bezbednosti i protočnosti saobraćaja“. Grad je tražio mišljenje i izradu idejnog rešenja za unapređenje saobraćaja za devet kružnih raskrsnica: Slaviju, Autokomandu, kod Opštine Novi Beograd, Bogosloviju, između ulica Dr Ivana Ribara – Vojvođanska, u Karađorđevoj ulici, Nehruovoj kod TC “Piramida“, na Trošarini i na Dedinju kod bolnice „Dr Dragiša Mišović“. Kako  nezvanično saznaje, studija je predata Gradu krajem 2022. godine, a gradonačelnik Šapić se oglušio o mišljenja stručnjaka koja su u njoj izneta.",Kako je Šapić uvredio saobraćajne inženjere u Srbiji,2024-10-29
"TANJUG/ STRAHINJA AĆIMOVIĆ Nastavljaju se sunčani i topli oktobarski dani, i danas u većini mesta temperatura viša od 20 stepeni. Produženo Miholjsko leto, sunčano i toplo vreme povoljno utiču na većinu osoba. Preporučuje se boravak na otvorenom i umerena fizička aktivnost. Temperatura danas od 20 do 23, na istoku i do 26. Jezgro tople vazdušne mase koja je juče našoj zemlji donosila letnje temperature sada odlazi dalje na istok. U većem delu zemlje danas malo svežije, dok će se samo na istoku zadržati toplo. U nastavku dana pretežno sunčano uz samo povremene prolazne periode oblačnosti, ali se padavine ne očekuju ni danas. Duvaće slab i umeren vetar promenljivog smera. Maksimalna temperatura od 20 do 23, na istoku i do 26 stepeni. Narednih dana postepeno svežije, uz duže periode oblačnosti. Ipak, za sada još uvek nema uslova za padavine. Jutra će biti hladna, ponegde uz duže zadržavanje magle, a maksimalna temperatura kretaće se do 20 stepeni. Osetnije zahlađenje stiže nam 3. novembra.",Nastavljaju se sunčani i topli dani: Kada nam stiže osetnije zahlađenje,2024-10-28
"KoSSev U ličnim kartama pojedinih meštana severnog dela grada, kao mesto prebivališta se navodi samo ‘Mitrovica’ zbog starih podataka koji su uneti u sistem kosovskog Ministarstva unutrašnjih poslova, pre podele grada, odnosno zvaničnog formiranja Opštine, tvrdi Nedžad Ugljanin. Predsednik SO Severna Mitrovica kaže da je reč o ""tehničkom problemu“, i da je opština uputila dopis MUP-u sa zahtevom da se izvrše promene. Kako prenosi KoSSev , Ugljanin kaže da se krše Zakon, Ahtisarijev plan i Briselski sporazum time što se i u Južnoj Mitrovici kao mesto prebivališta građana ove opštine i dalje navodi samo „Mitrovica“ – ime mesta koje zvanično ne postoji kao jedna opština. Kosovskim Zakonom o administrativnim granicama opštine iz 2008. godine, u tadašnjoj opštini Mitrovica u kosovskom sistemu osnovane su dve opštine – Opština Severna Mitrovica i Južna Mitrovica, kao deo zakonski uokvirenog Ahtisarijevog paketa, posebno u delu zaštite srpskog naroda na Kosovu. Ove opštine su kao zasebni entiteti zapravo zaživeli pet, odnosno šest godina kasnije, nakon lokalnih izbora, organizovanih 2013, odnosno 2014. godine. Tada je Administrativna kancelarija Severna Mitrovica – formirana maja 2012, transformisana u opštinu Severna Mitrovica. Na ličnim kartama građana ove opštine se kao mesto prebivališta od tada navodila Severna Mitrovica, dok je Mitrovica i dalje bila označena kao mesto rođenja. Pravnik iz Kosovske Mitrovice tvrdi da ga je Kosovska policija privela i pretukla u policijskoj stanici Vesti 26. okt 2024 11 Vesti 26. okt 2024 11 Kurti se sastao sa zamenicama gradonačelnika Severne Mitrovice, Zvečana i Leposavića Vesti 01. maj 2024 3 Vesti 01. maj 2024 3 Međutim, unazad mesec dana, portalu KoSSev, se javlja više građana, koji su lične karte izvadili pre svega u drugoj polovini ove godine, ali ima i iz februara, na kojima se iz njihovih identifikacionih dokumenata Severna Mitrovica izgubila kao prebivalište. Umesto toga, navedeno je Mitrovica. Većina njih je sasvim slučajno uočila ovu promenu, s obzirom na to da se mesto prebivališta nalazi na poleđini lične karte. Kako, a pre svega zašto je došlo do ove promene? Da li je u pitanju nenamerna greška i hoće li se ona ispraviti? Da li je prekršen zakon/zakoni? Pitanja su koja postavljamo od kada smo ranije ove nedelje po prvi put izvestili o tome. „Nemoguće je da je to tako. Ja ću to da proverim, jer kao opština i po statutu mora da piše Severna Mitrovica, s obzirom na to da postoji Južna Mitrovica kao južni deo i severna posebno kao severni deo“, kazao nam je u četvrtak predsednik SO Severna Mitrovica, Nedžad Ugljanin, uz napomenu da bi tako nešto bilo nezakonito. Predsednik SO Severna Mitrovica sada prebacuje odgovornost na kosovsko ministarstvo unutrašnjih poslova. On tvrdi da je izvor problema sistem MUP-a, odnosno da su u njemu ostali podaci koji su unošeni pre nego što je Mitrovica zvanično podeljena, formirana opština Severna Mitrovica. „Tada je to bilo pri administrativnoj kancelariji koja se nalazila u Bošnjačkoj mahali. A (podaci) su ostali u sistemu sa (prebivalištem) Mitrovica“, naveo je Ugljanin. Poslat dopis MUP-u da se isprave „tehnički problemi“ Kaže da je razgovarao sa osobom iz severnog dela kojoj se u ličnom dokumentu za mesto prebivališta navodi „Mitrovica“, te da je na to ukazao službenicima u opštini. „Ja sam zatražio da se to ispravi. Međutim, rekli su mi da to oni ne mogu da isprave“, poručio je. Ugljanin tvrdi da su opštinski službenici, odnosno posebna jedinica za izdavanje lične karte, poslali dopis kosovskom Ministarstvu unutrašnjih poslova, u vezi sa, kako ih je okvalifikovao, „tehničkim problemima“. Tvrdi da se ista pojava, odnosno odrednica „Mitrovica“ za mesto prebivalište nalazi i u pojedinim tzv. ekstraktima meštana severnog dela grada. „To je do Ministarstva unutrašnjih poslova i nije do opštinskih službenika, mi smo poslali dopis da se to reši konačno, da se izbaci iz sistema da ‘Mitrovica’ bude na poleđini, već da bude ‘Severna Mitrovica kao mesto prebivališta“, kazao je. On je istovremeno ukazao i na to da Severna Mitrovica treba da se nađe i u odeljku za mesto rođenja. Na sednici o prebivalištu Ugljanin je potvrdio da je 24. septembra otvorio ovu temu na Komisiji za finansije SO Severna Mitrovica, te je najavio da će 31. oktobra, na sednici Skupštine Opštine da pokrene isto pitanje. „Ja ću da iznesem problem tih građana jer su građani Severne Mitrovice i da bi zaštitili statut Severne Mitrovice, kao opštine – posebne jedinice i sve te građane. Mora da se mesto prebivališta piše Severna Mitrovica kako napred, tako i na pozadini lične karte“. Južna Mitrovica krši zakon, sporazume i Ahtisarijev plan Za razliku od severnog dela Mitrovice gde se u dokumentima samo pojedinih građana kao prebivalište navodi „Mitrovica“, ova odrednica, tj. ime mesta koje zvanično ne postoji kao jedna opština, kako je potvrdio Ugljanin, nalazi se u svim ličnim kartama meštana Južne Mitrovice. Ugljanin, kako piše KoSSev, tvrdi da nisu izvršene promene za Južnu Mitrovicu nakon zakonskog osnivanja dve opštine. On potvrđuje da se korišćenjem termina „Mitrovica“ krši zakon. „Krši se zakon, krši se sporazum, Ahtisarijev plan povodom imenovanja dve Mitrovice. S obzirom na to da je odvojena Severna Mitrovica, oni nisu upotrebili termin Južna Mitrovica, nego su se pridržavali toga da ostane samo Mitrovica“. Sa druge strane, tvrdi da Skupština Opštine Severna Mitrovica poštuje dogovore i zakon, odnosno da upotrebljava termine Severna Mitrovica i Južna Mitrovica u zvaničnim dokumentima. Nekada „Kosovska Mitrovica“, 2008. godine je zakonom u kosovskom sistemu podeljena na dve opštine, a 2013, u skladu sa Briselskim sporazumom, odvojene opštine Severna i Južna Mitrovica su i zaživele. Kompletan tekst pročitajte OVDE .",Ugljanin o nestanku Severne Mitrovice sa pojedinih ličnih karti: Poslali smo dopis MUP-u,2024-10-26
"Promo Pregled najvažnijih priča koje je Forbes Srbija objavio ove sedmice: 1. Gužva u šesnaestercu donosi uzbudljiv period: U Srbiji će biti prepolovljen broj banaka Forbes Srbija je početkom nedelje pisao o poslovanju banaka u Srbiji. Trenutno u našoj zemlji posluje 20 banaka i nije jedinstvena po njihovom broju. Postoje tržišta u regionu koja ih imaju i više, ali i onih koja imaju upola manje. Međutim, ekonomski pokazatelji naše zemlje pa i sama struktura bankarskog tržišta ukazuju da će se neminovno nastaviti dalja konsolidacija odnosno ukupnjavanje. Ono što je posebno interesantno jeste da bi broj banaka u Srbiji mogao i da se prepolovi. Ako se posmatraju podaci Narodne banke Srbije o imovini banaka, tržištem dominiraju Inteza, OTP, Rajfajzen, Unikredit, NLB, Poštanska štedionica, AIK, Erste i Eurobanka. Ostale su osetno manje posmatrano po ovom parametru. 2. Ovo su trenutne cene luks novogradnje u Beogradu: Tržište nekretnina ima sve manje učešće u BDP-u Bruto domaći proizvod Srbije u 2022. iznosio je 63,5 milijardi evra. Prošle godine premašio je 75 milijardi, a ove godine biće iznad 80 milijardi. S druge strane, tržište nekretnina nije pratilo taj rast. Pre dve godine iznosilo je oko sedam milijardi evra, prošle godine 6,5 milijardi, a očekuje se da će i u 2024. biti na istom nivou. To su podaci i procene konsultantske kuće Kordon, u kojoj kažu za Forbes Srbija da to pokazuje da tržište nekretnina beleži manji uticaj na ukupnu ekonomiju. Kordon je uradio novi pregled tržišta na oko 90 trenutno najatraktivnijih stambenih projekata u Beogradu kod kojih se cena kvadrata kreće od 2.000 pa sve do 12.000 evra. Iako je reč o pregledu informativne prirode, koji ne daje kompletnu sliku tržišta, ipak je uočljivo da se smanjuje ponuda. 3. OTKRIVAMO Poreznici će znati sve o nama: Ko će sve biti u najavljenoj Evidenciji fizičkih lica Svi na jednom mestu. Od prvog dana 2026. godine, ukoliko se usvoje izmene Zakona o poreskom postupku i poreskoj administraciji, poreznici će imati bazu podataka o bukvalno svim ljudima u Srbiji. Evidencija fizičkih lica je baza u kojoj će biti svi državljani Republike Srbije. I ne samo oni. Biće tu i državljani sa prijavljenim prebivalištem i bez prebivališta na našoj teritoriji. Tu će biti sve izbeglice, stranci sa odobrenim privremenim boravkom ili stalnim nastanjenjem. U njoj će biti i spisak stanaca koji nemaju ni odobren boravak, niti nastanjenje, ali imaju imovinu. Ili prava i obaveze po osnovu penzijskog i invalidskog osiguranja, imaju svojstvo poreskog obveznika. Baza je mesto i za podatke o tražiocima azila i strancima kojima je odobreno utočište ili supsidijarna zaštita i privremena zaštita. 4. OTKRIVAMO Kompanije iz Lukowa grupe bivšeg sportiste odnedavno u blokadi: Pljušte tužbe zbog dugova Beogradske firme Lukowa doo i Lukowa food doo, iz sastava švajcarske Lukowa grupe, iza koje stoji bivši sportista Aleksandar Savanović, odnedavno su u blokadi. Prema podacima iz registra računa Narodne banke Srbije računi dve firme blokirani su oko mesec dana. Iznos blokade za prvu je 19,6 miliona dinara, dok je kod druge to iznos od 17,8 miliona dinara. Pride, firma Lukowa food trenutno ima dve aktivne privremene mere zabrane raspolaganja novčanim sredstvima, koje su u oktobru doneli izvršitelji. Ova preduzeća su u vlasništvu firmi Lukowa registrovanih u Lucernu, u Švajcarskoj. Takođe, reč je o preduzećima koja su pre nekoliko meseci pojedini voćari sa juga Srbije optuživali da su ih „ojadili“, odnosno da im nisu platili za otkupljeno voće. Lokalni mediji su pisali tom prilikom da se vlasnik, kao i njegovi poslovni partneri ne javljaju na telefone tamošnjim voćarima kojima duguju. Takođe, najavili su, a što potvrđuju i javni podaci, tužbe protiv firme Lukowa, zbog dugovanja. Podsetimo, iz ovog preduzeća stigao je tada oštar demanti tj. negiranje bilo kakvih kašnjenja u plaćanjima i problema u poslovanju. Ipak, finansijski rezultati firmi, kao i trenutna blokada ukazuju suprotno. 5. EKSKLUZIVNO Telekom ostao dužan konsultantu za kupovinu prava na Premijer ligu: Britanci morali da traže izvršenje Kompanija Telekom Srbija kupila je 2021. ekskluzivna prava za prenos engleske fudbalske Premijer lige. Javnost je, u najmanju ruku, iznenadila brojka koja je izdvojena. Iako je generalni direktor državne telekomunikacione kompanije Vladimir Lučić isticao da je vrednost ugovora poslovna tajna, ubrzo se u medijima pojavio iznos od 600 miliona evra odnosno 100 miliona po sezoni tokom šest godina. Agencija Beta tada je objavila da je to gotovo 10 puta veći iznos nego što je prethodno Sport klub plaćao za ta prava. Danas ovaj veliki iznos, po svemu sudeći, predstavlja opterećenje za Telekom jer, kako saznaje Forbes Srbija, državni operater u jednom trenutku ostao je dužan konsultantskoj firmi koja je pomogla da dobiju TV prava. Prema našim informacijama, reč je o iznosu od 620.000 evra.","Forbes pregled nedelje: Poreznici će znati sve o nama, a broj banaka u Srbiji će se prepoloviti",2024-10-26
"/Ilustracija Auto moto savez Srbije (AMSS) je saopštio da automobili na graničnim prelazima prolaze bez zadržavanja, dok kamioni čekaju od sat ipo do sedam sati da izađu iz Srbije. AMSS je naveo da kamioni na prelazu Gradina sa Bugarskom čekaju sat ipo da napuste Srbiju. Kamioni na prelazu Batrovci sa Hrvatskom čekaju sedam sati, a u Šidu tri sata da izađu iz Srbije, dodaje se. Na prelazu Sremska Rača sa Bosnom i Hercegovinom kamioni čekaju četiri sata da napuste Srbiju. „Na ostalim graničnim prelazima nema zadržavanja za sve kategorije vozila“, piše u saopštenju. Pročitajte još: ZLF: Poslanicima EP ukazati na izjave Ursule fon der Lajen koje su suprotne Izveštaju EK Vesti 30. okt 2024 6 Vesti 30. okt 2024 6 Telo žene pronađeno kod Kule, Tužilaštvo u Somboru vodi istragu o okolnostima smrti Vesti 30. okt 2024 3 Vesti 30. okt 2024 3 Evropski dopisnik  o izveštaju EK: Srbija nije napredovala, neophodna promena u glavama političara Vesti 30. okt 2024 14 Vesti 30. okt 2024 14","AMSS: Automobili na prelazima prolaze bez zadržavanja, kamioni čekaju od sat ipo do sedam sati",2024-10-30
" Deset država Upravnog saveta međuvladine Zajednice demokratija zatražile su danas oslobađanje Andreja Gnjota koji u kućnom pritvoru u Beogradu čeka konačnu odluku Srbije o izručenju Belorusiji. Odluka bi trebalo da bude donesena najkasnije 31. oktobra, jer se tada navršava godinu dana od kada je taj beloruski aktivista i novinar u pritvoru, gde po zakonu, ne može da bude duže od 365 dana. „Izražavamo duboku zabrinutost zbog zahteva za izručenje beloruskog filmskog reditelja i aktiviste Andreja Gnjota . Ekstradicija aktivista autokratskom režimu u Minsku, koji krši međunarodno pravo, uključujući i ljudska prava, podriva demokratske principe sadržane u Varšavskoj deklaraciji i nespojiva je sa poštovanjem međunarodnog poretka, zasnovanog na pravilima “, piše u pismu Upravnog saveta Zajednice demokratija. Fajnenšel tajms: Slučaj Andreja Gnjota ukazuje i na nategnutu poziciju rukovodstva Srbije Vesti 03. okt 2024 3 Vesti 03. okt 2024 3 U pismu, koju potpisuju Estonija, Finska, Litvanija, Norveška, Poljska, Moldavija, Rumunija, Švedska, Velika Britanija i SAD navodi se da tih deset država zahtevom za oslobođenje Andreja Gnjota žele da ponovo pruže podršku svima „koji osvetljavaju put ka demokratskoj i slobodnoj Belorusiji“. U izjavi za  Andrej Gnjot podseća da se 31. oktobra navršava godinu dana od kada je u pritvoru u Srbiji. „U pritvoru ne mogu da budem duže od jedne godine. Ali ne znam šta će se desiti 31. oktobra, kada bude tačno godinu dana da sam u pritvoru u Srbiji. Moji advokati nemaju tačnu procenu šta bi moglo da se desi“, rekao je Gnjot za . Dodao je da sada ima pravo da van stana bude samo jedan sat. „Viši sud je 5. septembra doneo odluku da mi produži pritvor i pri tome je iskoristio najviši stepen zabrane – imam pravo da samo jedan sat dnevno budem van stana. Uložio sam žalbu, ali do sada nisam dobio nikakav odgovor. Ostajem u kućnom pritvoru bez lekarske pomoći i bez sredstava za život. Ali nastavljam da se borim“, rekao je Gnjot za . Protiv Andreja Gnjota u Minsku je podignuta optužnica zbog utaje poreza. Krajem oktobra 2023. godine, uhapšen je na beogradskom aerodromu, po poternici Interpola koju je raspisala Belorusija, ali je ona u međuvremenu ukinuta. U Centralnom zatvoru u Beogradu proveo je sedam meseci, a u junu ove godine prebačen je u kućni pritvor. Gnjot tvrdi da je proces koji se protiv njega vodi u Belorusiji montiran i da je reč o političkom progonu zbog njegovog aktivizma protiv beloruskog režima. U intervjuu koji je ranije dao za , Gnjot je rekao da ukoliko bude vraćen u Belorusiju, očekuje 20 do 25 godina zatvora i da strahuje da bi mogao da bude osuđen i na smrtnu kaznu Ukoliko završi u zatvoru u Belorusiji, Gnjot će biti jedan od oko 1.400 političkih zatvorenika u zemlji u kojoj je Aleksandar Lukašenko na vlasti od 1994. godine, a čiju pobedu na predsedničkim izborima 2020. godine EU nije priznala.",Međuvladina Zajednica demokratija: Oslobodite Andreja Gnjota,2024-10-25
" Problemi sa grejanjem koje imaju građani koji stanuju u Ulici Grada Sirena u zgradama sa brojem 12,14,16,28 i 20 su nastali zbog delova instalacije koje su u obavezi da održavaju korisnici, odnosno stanara ovih zgrada, saopštila je kragujevačka Energetika, javno preduzeće zaduženo za proizvodnju i distribuciju toplotne energije. Kako kažu iz ovog javnog komunalnog preduzeća, pomenute zgrade su trenutno uredno snabdevene toplotnom energijom. „Da li će grejanja biti u stanovima korisnika zavisi od toga da li je sekundarna instalacija zgrade napunjena, da li su pumpe ispravne i uključene, da li je ozračena instalacija i otvoreni ventili“, poručuju iz Energetike. Dodaju da su građani sa problemom na delu instalacije o kome se sami staraju upoznati još tokom prošle grejne sezone i upućeni da izrade projekat rekonstrukcije svojih instalacija. „Do sada su uradjeni projekti na koje je data saglasnost od strane Energetika DOO, osim za jednu zgradu koja projekat nije ni izradila. Prema informacijama od upravnika stambenih zajednica do sada nisu izabrali izvođače radova. Napominjemo da su sami stanari – korisnici usluge Energetike doo, izabrali tehničko rešenje prema kome će svaka zgrada imati svoj priključak i izmenjivač toplote, a ne kao do sada da bude jedan za sve zgrade“, poručuju iz Energetike. Hladni radijatori u 150 stanova u centru Kragujevca, pisali i šefu države – odgovor odmah dobili Vesti 26. okt 2024 14 Vesti 26. okt 2024 14 Koliko košta zamena radijatora i popravka? Ekonomija 28. okt 2024 12 Ekonomija 28. okt 2024 12 Dodaju da pošto korisnici preko izvođača izvedu odgovarajuće radove, bice moguće da se izgradi pet novih priključaka na primarni toplovod, čime bi problem stanara ovih zgrada bio rešen za duži vremenski period. Kragujevčani koji od početka grejne sezone žive u hladnim stanovima, kažu da je ovo treća sezona kako plaćaju grejanje koje nemaju. Problem je u tome što sekundarna mreža, odnosno cevi toplovoda koje se nalaze ispod parkinga i zelene površine pre ulaza u zgrade ispuštaju vodu, porozne su i bušne pa sistem stalno mora da se dopunjuje vodom. Stanari kažu da su prošle godine uradili ono što im je Energetika tražila i kupili izmenjivač toplote, ali da problem nije rešen. Zbog toga su se obratili predsedniku države, a iz predsedništva je sutradan stigao odgovor i slučaj prebačen na gradonačelnika Nikolu Dašića, s porukom da se ulože dodatni napori za rešenje problema i da predsednik u najkraćem roru o tome bude informisan.",Kragujevačka „Energetika“ za hladne stanove krivi stanare,2024-10-28
"TANJUG/ STRAHINJA AĆIMOVIĆ,  Ana Dolidže, Gruzijka iz opozicione partije „Za narod“, napisala je na društvenoj mreži Iks da su izbori u Gruziji, koji su prema njoj pokradeni, organizovani prema srpskom scenariju ""jedan kroz jedan"". Na njenu objavu reagovala je nekadašnja poslanica Evropskog parlamenta Viola fon Kramon, a njena objava naterala je onda na komentar i predsednicu srpskog parlamenta Anu Brnabić. „Ono što vidim je da su gruzijski izbori ‘jedan kroz jedan’ prepisali ono što se desilo u Srbiji 2023. godine, iste metode i isti način nameštanja. Pogodite ko je napisao ovaj pravilnik“, napisala je Dolidže na Iksu. Nekadašnja poslanica Evropskog parlamenta složila se s njom u komentaru. „Tačno. Ali Aleksandar Vučić je to uradio elegantnije. On je bolje prikrio prevaru. U Gruziji to izgleda još brutalnije. Bidžina i njegovi lopovi su znali da u normalnim okolnostima ne bi mogli da imaju većinu, pa su sila i brutalnost prema posmatračima i novinarima bili mnogo oštriji“, napisala je Viola fon Kramon . To je evidentno, isprovociralo predsednicu Skupštine Srbije da se uključi u debatu. „Ustvari, Vučić je veoma elegantno pobedio na srpskim izborima, na isti način kao što su Viola fon Kramon i Ana Dolidže elegantno i ubedljivo izgubile svoje izbore. One su sušta suprotnost predsedniku Aleksandru Vučiću – njegova je bila epska pobeda, njihova – epski debakl“, napisala je Brnabić na engleskom jeziku. Dodala je i da su Fon Kramon i Dulidže „umesto da odluče da bar zadrže svoje dostojanstvo, odlučile da budu strašni gubitnici“. „Ostavite Srbiju. Ne možemo biti paravan za vaše nesposobnosti“, poručila je Brnabić. In fact, @avucic did very elegantly win the Serbian elections, in the same way as both of these below ( @ViolavonCramon and @dolidze_anna ) elegantly and convincingly lost their respective elections. They are exact opposites of President Aleksandar Vučić – his was an epic win,… https://t.co/tpgfl7a3XL — Ana Brnabic (@anabrnabic) October 29, 2024 Podsetimo, gruzijska vladajuća partija proglasila je pobedu na izborima održanim u nedelju, ali je proevropska opozicija odbacila te rezultate ukazujući da se radi o „pokradenim izborima“ i „ustavnom puču“. Predsednica Gruzije Salome Zurabišvili takođe je odbacila zvanične rezultate izbora , ocenjujući da je njena zemlja žrtva ruske „specijalne operacije“. Ona je podržala gruzijsku opoziciju i pozvala građane na proteste koji se od izborne večeri održavaju u toj zemlji. Predsednik Evropskog saveta Šarl Mišel pozvao je na brzu i transparentnu istragu navodnih neregularnosti na parlamentarnim izborima u Gruziji i najavio da će to pitanje staviti na agendu samita EU u novembru. PROČITAJTE I: Ćuta nakon optužbi Ane Brnabić zatražio da mu se ukine poslanički imunitet Vesti 29. okt 2024 17 Vesti 29. okt 2024 17 Demonstracije nakon izbora u Gruziji: „Opozicionari su slavili i onda se sve promenilo“ Svet 29. okt 2024 5 Svet 29. okt 2024 5 „Sudbinski“ izbori u Gruziji: „Jedna osoba, ako treba, za vlast glasa čak 100 puta“ Svet 28. okt 2024 30 Svet 28. okt 2024 30",Elegantna pobeda ili krađa: Rasprava Fon Kramon i Brnabić o izborima u Gruziji i Srbiji,2024-10-29
" Pokret Kreni-promeni saopštio je da je za manje od 24 sata, 13.000 ljudi potpisalo peticiju protiv izmena Krivičnog zakonika koju je taj pokret pokrenuo, navodeći da će ona biti podneta uz prigovore koje će dostaviti na nacrt zakona. Pokret Kreni-promeni u saopštenju je naveo da postoji pet razloga zašto je potrebno potpisati peticiju, dodavši da je prvi razlog taj što će, ako ove izmene prođu, hapšenja aktivista postati stvarnost. Dodao je da će objave na mrežama i pozivi na protest biti kažnjavani, da su mediji pod kontrolom, ali da vlast društvene mreže ne može da kontroliše, „pa se zato plaši građana koje želi da ućutka“. „Drugi razlog je da se ovim guši pravo na protest. Blokade iz 2021, kojima smo zaustavili Rio Tinto, organizovane su putem društvenih mreža. Vlast se plaši naroda i vide da ne mogu da uđu u iskopavanje litijuma, dok god građani mogu da se organizuju“, navodi se u saopštenju. Dodaje se da se ukidanjem krivičnog dela iznuđivanja iskaza, otvara put maltretiranju uhapšenih, kako bi se iznudila priznanja i zastrašili oni koji se bore za svoja prava. Pokret Kreni-promeni naveo je i da se ukidanjem kažnjavanja za zloupotrebe u javnim nabavkama do 5 miliona dinara, otvoreno daje zeleno svetlo javnim funkcionerima „za korupciju i pljačku građana“. „Javna rasprava služi da se građani izjasne kako ne bi posle bilo niko se nije bunio tokom javne rasprave. Ovako je vlast bila naterana da povuče Zakon o vodama i Zakon o policiji. Ostalo je još samo 5 dana! Javna rasprava traje do 30. oktobra. Kad, ako ne sad?“, stoji u saopštenju tog pokreta. Pročitajte još: „Liči na ono kada vlada trči, nešto štiklira, donosi zakone da bi dobila fondove“: Izmene Krivičnog zakona Vesti 22. okt 2024 3 Vesti 22. okt 2024 3 Vlast gluva na sve primedbe na predložene izmene Krivičnog zakonika Vesti 21. okt 2024 15 Vesti 21. okt 2024 15 Komlen Nikolić o Krivičnom zakoniku: Najveća opasnost od masovnog nadzora nad građanima Vesti 21. okt 2024 2 Vesti 21. okt 2024 2",Kreni-Promeni: Za manje od 24 sata 13.000 ljudi potpisalo peticiju protiv izmena Krivičnog zakonika,2024-10-27
"/Vera Petrunina Država bi mogla da izračuna prosek profitnih stopa velikih lanaca u proteklih 10 godina i tako lako da utvrdi gde se stvara ekstra profit, navodi za  finansijski konsultant Vladimir Vasić. Predsednik Vlade Srbije Miloš Vučević je maloprodajne cene u apotekama opisao kao „skidanje kože s leđa“ građana, ali da država nije kriva i u tom slučaju, ako i slučaju velikih trgovinskih lanaca. „Smanjite malo apetite. Ne možete sami da jedete tortu“, poručio je Vučević, najavio kontrolu, ali nije najavio oštriju borbu države, odnosno uređivanje tržišta kako ne bi dolazilo do „skidanja kože s leđa“. Prema podacima Ministarstva trgovine iz jula 2024. godine, prosečna potrošačka korpa iznosila je 103.722 dinara, dok je minimalna potrošačka korpa koštala 53.655 dinara. Prosečna plata je tog meseca iznosila 97.835, a medijalna zarada 76.000 dinara. Da li je država koja, primera radi, već godinama iz nedelje u nedelju određuje cenu goriva, zaista više-manje nemoćna pred velikim trgovinskim lancima koji po pravilu imaju ujednačene cene. Finansijski konsultant Vladimir Vasić kaže za  da je čudno što veliki lanci imaju iste cene. „Kada se tržište poremeti kao što se dogodilo zbog inflacije, dolazi do raznih stvari. Inflacija je lov u mutnom. Neki zaista imaju troškovni pritisak, a neki gledaju da dodatno zarade. Slično je i u drugim zemljama na Balkanu. Koliko puta su u Hrvatskoj trgovinski lanci pozivani kod ministra iz sličnog razloga, a to su marže odnosno cene koje plaćamo“, navodi sagovornik portala . „Ako bi se poštovao zakon o roku plaćanja…“ Vasić kaže da država ima mehanizme, a jedan je da se primenjuje Zakon o roku plaćanja. Povezane vesti Vučević o cenama namirnica: Trgovci ‘skidaju kožu’ s leđa građana, nije država kriva Vesti 28. okt 2024 173 Vesti 28. okt 2024 173 Drašković o dogovaranju cena: Stvar će se završiti onom narodnom „tresla se gora, a mali miš pobegao“ Ekonomija 16. okt 2024 2 Ekonomija 16. okt 2024 2 „Država može da uvede red u brzinu plaćanja obaveza. Trenutno veliki lanci plaćaju robu sa odlaganjem od 60-120-150 dana zbog čega dobvljači, koji su mala i srednja preduzeća, trpe ogroman finansijski pritisak. Čekaju isplatu po 150-160 dana, a dali su robu, uložili u nju, možda pozajmili novac od banke ili investitora. Tu ja vidim problem. Ako bi se poštovao zakon, ne bi morali da da povećavaju cene ili traže neke druge načine da unovče svoju fakturu. To diže cenu“, dodaje Vasić. U članu 4 Zakona o rokovima izmirenja novčanih obaveza u komercijalnim transakcijama, navedeno je „rok za izmirenje novčanih obaveza ne može biti duži od 60 dana, u slučaju kada je dužnik u tom ugovornom odnosu privredni subjekt“. Vasić kaže da je druga dimenzija, ona gde veliki lanci previše povećavaju cene. Navodi primer da lično zna čoveka koji robu prodaje po ceni od 800-900 dinara, a da je na rafu u prodavnci ta cena dostizala 3.200 dinara. „Razumem sa 900 na 1200, 1300 pa i 1.500, ali kako odjednom na 3.200“, pita. Prekontrolisati prosek profitnih stopa Vasić kaže da bi država mogla i da izračuna prosek profitnih stopa velikih lanaca u proteklih 10 godina i tako utvrdi gde se stvara ekstra profit.  „Da kažu npr. tolerišemo 10 odsto odstupanja, a sve ostalo smatramo da je ekstra profit. Mogli bi da uđu u suštinu i vide gde su odstupanja i zašto. To treba da analizira neko ko se bavi kontrolingom, analitikom. Da se tačno vide izvori i traže objašnjenja. Ne moraju za sve proizvodi, ali makar za one koju su najveći generatori. S druge strane, tu je i druga dimenzija – slobodog tržišta, a ne dogovorne ekonomije . Ponekad je bolje da imate proizvod po bilo kojoj ceni, nego da ga nemate“, smatra Vasić. Tuna u Italiji tri puta jeftinija On podseća da nisu svi proizvodi isti. Da se bez nekih ne može poput sredstava za ličnu higijenu, a bez nekih se može. Povezane vesti Borović o dogovaranju cena: Dokazivanje tržišnih zloupotreba otežano, zakoni ne idu Komisiji na ruku Ekonomija 16. okt 2024 0 Ekonomija 16. okt 2024 0 Dogovaranje cena najviše utiče na najugroženije stanovništvo: Najveći procenat primanja ode na hranu Ekonomija 16. okt 2024 6 Ekonomija 16. okt 2024 6 „Bez tunjenvine mogu da preživim. Kod nas je pakovanje od tri, četiri konzerve 15 evra, a u Italiji je ista ta 4,95 evra. Ali kapitalizam je čudo. On uvek traži maksimizaciju profitne stope“, dodaje naš sagovornik. Ministar trgovine Tomislav Miomirović najavio je čak i mogućnost zatvaranja velikih lanaca. Vasić kaže da je pristalica da se kazna dobije u okviru zakona. „Treba gledati da li su platili porez, PDV, da li su prekršili neki od delova monopolskog zakona. Bolje je da plaćaju penale, zatvaranje je krajnja mera i nisam siguran da može uvek tako. Pre sam za to da dobiju kaznu. Onda će svaki menadžer da razmisli kako će poslovati. To radi i Narodna banka Srbije (NBS). Možda se to ne vidi u javnosti, ali radio sam tamo 20 godina i znam da kažnjava. Kada dobiju predsednik i članovi upravnog odbora kazne – nije im svejedno“, dodaje. Da li je važan samo BDP ili i kupovna moć Vasić kaže da je naše tržište malo, a da ovakvim ponašnjem veliki trgovinski lanci koče rast kupovne moći. Govoreći o sličnostima sa slučajem mobilnih operatera, kada je konstantovana slična situacija, ali se ništa nije promenilo, Vasić kaže da je ono što bi moglo da nas spasi – ulazak u Evropsku uniju, a do tada „ko živ, ko ….“ „Sindrom malih ekonomija je da do izražaja dolaze mogućnost postojanja oligopola, duopola, monopola koji su faktički na našu štetu – štetu građana. Posledica je da imamo rast bruto društvenog proizvoda (BDP) ali da nema efekata, odnosno prelivanja na rast kupovne moći. To je disproprocija koja se dešava u bankarstvu, telekomunikacijama, velikim trgovinskim lancima. Ali neka pravila igre moraju da postoje, jer je država je iznad njih. Ako imate veću cenu, veći je i PDV, što je u redu. Međutim, šta je bolje, da se budžet puni većim prinosima ili da imate zadovoljnije građane odnosno da im raste kupovna moć barem koliko i BDP“, zaključuje Vasić.",Veliki lanci i drastično povećanje cena: Koje mehanizme ima država protiv toga?,2024-10-30
"Na konferenciji za novinare gradonačelnika Beograda Aleksandra Šapića ponovo je došlo do njegove rasprave sa novinarom  Mladenom Savatovićem, kojeg je, zajedno sa ostalim novinarima , na prethodnoj konferenciji vređao, nazivajući ih ""hohštaplerima"" i ""lažovima"". Na pitanje novinara Juronjuza kakva mu je reakcija na saopštenja novinarskih udruženja u kojima su osudili Šapićevo obraćanje i vređanje novinara i da li će se izviniti on nije direktno odgovorio, već je pitao koje je on to uvrede izrekao, na šta ga je Savatović podsetio o kojima se radi. Povezane vesti Kako Šapić zamišlja novinarstvo: „Hohštapleri“, „ostavite mikrofon“, „mogu da vam mikrofon isključim“ Vesti 24. okt 2024 23 Vesti 24. okt 2024 23 NUNS o targetiranju novinara : Aleksandar Šapić mora da podnese ostavku Vesti 25. okt 2024 17 Vesti 25. okt 2024 17 „Jeste, upotrebio sam reč ‘hohštapler’, ne znam šta vas je tačno uvredilo, to je nemački izraz, koji u jednoj reči objašnjava ono za šta bi mi u srpskom trebalo više reči. Pitanje je da li je veća uvreda reći nekom da je ‘hohštapler’ ili ‘lažov'“, kazao je Šapić. On je dodao da posle te konferencije niti Savatović u prilogu, niti TV  nisu rekli da je bilo šta neistinito od onoga što je rekao. Na konstataciju novinara  da nije hteo više puta da mu da izjavu, kao i da je bio pozvan da dođe da gostuje na TV , on je kazao da je ranije izjavio da ne daje izjave  „kada je vaša kamera sama“. „Takođe sam rekao da ću doći kod vas u studio bez ijednog papira, neću imati nikakvu bubicu, vi možete da koristite svu savremenu tehnologiju, ali imao sam samo jedan uslov – da nakon tog intervjua, ako bude repriziran, bude repriziran integralno, da nema sečenja, izvlačenja iz konteksta, tumačenja. Na to nikada niste odgovorili“, kazao je Šapić. Savatović ga je podsetio da uslovljavanje od strane političara nije dopušteno u profesionalnim medijima u demokratskim društvima, i da on nije zvezda pa da ima listu uslova. Ukazao mu je da je javna ličnost i da je normalno da ga mediji kritikuju, na šta je Šapić odgovorio – „nemate pravo da lažete“. „Imate pravo da imate svoju uređivačku politiku, imate pravo da imate svoje uslove, Imate pravo da me pitate šta god želite, ali nemate pravo da lažete, falsifikujete, da montirate, izvrćete, menjate kontekst“, ponovo je uputio niz optužbi TV  Šapić. Potom je počeo da čita delove iz Kodeksa novinara Srbije, između ostalog član koji kaže da su mediji dužni da stave interes javnosti da dobije istinitu i pravovremenu informaciju iznad svih drugih interesa, optužujući  da su njegovu informaciju „eliminisali i plasirali svoju“. „Nemam ja problem sa vama, ni sa vašom uređivačkom politikom, već sa istinom“, poručio je. Savatović mu je pitao zašto ne uloži pritužbu na  kod nadležnih tela, ako već tako misli, na šta je on odgovorio da nema vremena za to, citirajući repliku Mikija Manojlovića iz filma Podzemlje „dok se ja obratim, prođe moda. Upitao ga je da li ne želi da se obrati institucijama jer ne veruje da one rade svoj posao, na šta je Šapić odgovorio – „da te institucije rade svoj posao kako vi očekujete, možda vi ne biste mogli da radite svoj posao“. „Razočaran sam prvo što postoje takvi mediji kao što ste vi. A onda sam razočaran što institucije ne rade svoj posao restriktivnije u skladu sa zakonom“, kazao je Šapić. „Pustite me da izgovorim svoju najveću glupost. Onaj ko sluša , reći će da sam ja glup čovek. Nemojte da ga lišavate moje gluposti“, dodao je gradonačelnik Beograda.",Šapić novinaru : Nemojte da lišavate ljude moje gluposti (VIDEO),2024-10-29
"Tanjug/AP Photo/Geert Vanden Wijngaert Predsednica Evropske komisije Ursula Fon der Lajen je danas u Prištini izjavila da je potreban dalji rad na koracima kako bi se došlo do tačke u kojoj će se zemlje članice Evropske unije složiti da ukinu mere prema Kosovu. Na konferenciji za medije s predsednicom Vjosom Osmani, Fon der Lajen je rekla da je uz lidere Kosova koji su posvećeni postizanju tih ciljeva i kao pozitivan korak ocenila otvaranje prelaza Merdare za robu iz Srbije. „Veoma je važno da radimo zajedno, a mi smo pozdravili otvaranje granice i napredak u CEFTA-i i nakon toga treba da radimo na sledećim koracima kako bismo došli do tačke u kojoj se mere mogu ukinuti i to će pomoći da se ubede države članice – kao što znate, sve države članice moraju da se dogovore o ukidanju mera“, kazala je ona. „Sa Vjosom Osmani smo posvećeni nalaženju neophodnih koraka za postizanje ovih ciljeva. Važno je da vidimo Kosovo kao našeg partnera i omogućimo put Kosova ka EU“, rekla je ona. Fon der Lajen je istakla da će proširenje biti na vrhu dnevnog reda u njenom drugom mandatu na mestu predsednice EK i da je posvećena tome da državama Zapadnog Balkana obezbedi „sve neophodne alate“ za članstvo u EU. „Znam da je Kosovo poslednjih godina naporno radilo na jačanju demokratije i vladavine prava i želim da uverim vas i Kosovo da će u mom drugom mandatu proširenje biti na vrhu dnevnog reda. Za mene je to jedan od najvećih projekata. Iz tog razloga, radićemo zajedno da nastavimo jer sam posvećena budućnosti u kojoj sve zemlje Zapadnog Balkana imaju sve potrebne alate i instrumente da to pretvore u stvarnost“, izjavila je ona. Predsednica EK je pohvalila rad Kosova kada je reč o Planu rasta. „Planom rasta planirano je približavanje privrede regiona zajedničkom tržištu. Veliki uspeh proširenja nisu samo politički sporazumi i zajedničke vrednosti, već i ekonomski prosperitet. Već smo otvorili zajedničke tržišne sektore za partnere sa Zapadnog Balkana, tako da kompanije sa Kosova, na primer, imaju pristup zajedničkom tržištu“, dodala je ona. Vučić: Vučević nije ništa kriv zbog odluke Fon der Lajen da otkaže sastanak Vesti 26. okt 2024 34 Vesti 26. okt 2024 34 Iz tog razloga, rekla je, potrebne su reforme koje će biti praćene dodatnim evropskim investicijama. „Prošlo je godinu dana otkako smo započeli ovu diskusiju, većina zemalja ima spremnu Reformsku agendu. Kosovo je uradilo odličan posao na ovoj agendi. Sada možemo da počnemo sa predfinansiranjem od više od 60 miliona evra. To je projekat gde gledamo Kosovo i odnose sa EU. Od vas zavisi da to postane stvarnost“, rekla je ona. Upitana o odbijanju susreta sa premijerom Srbije Milošem Vučevićem, tokom posete Beogradu, pošto se on prethodno sastao s ruskim ministrom, Fon der Lajen je govorila o sastanku s predsednikom Aleksandrom Vučićem. „Za mene je bila jasna poruka da me je predsednik Srbije primio, a pre mene je primio premijera Poljske i Grčke, umesto da ide u Kazanj (na samit BRIKS). Bila je to vrlo jasna poruka“, zaključila je ona.",Fon der Lajen: Ima još posla da bi Kosovu bile ukinute mere,2024-10-26
"Nakon 12 godina spora dvorac Fantast u Bečeju vraćen je Zadužbini Bogdana Dunđerskog, odnosno Matici Srpskoj, ali ta odluka još nije pravnosnažna. Grupa građana ""Samo lokalno"" sumnja da neko za to vreme nelegalno koristi prostorije dvorca. Tokom proteklih godina o ovom kulturnom dobru se niko nije brinuo na adekvatan način, pa je zato, zapušten, ruiniran i opljačkan. Grupa građana „Samo lokalno“ sumnja da se egela u sklopu kompleksa nelegalno koristi. Grupa građana „Samo lokalno“ je sa svojim koalicionim partenerom Demokratskom zajednicom Vojvođanskih Mađara još u julu ukazao da se u prostoru za držanje konja u Fantastu nalazi nekoliko mršavih konja sa vidljivim ožiljcima i ranama. Još tada su posumnjali da se ergela nezakonito koristi. Obratili su se svim nadležnim institucijama i pre nekoliko dana je stigao odgovor Republičke direkcije za imovinu. Milan Bokun, predsednik Grupe građana „Samo lokalno“, objašnjava za  da su pokušali da saznaju ko je izdao objekat, kome i koliko prihoduje od toga, ali da je od svih institucija stigao isključivo negativan odgovor. Dvorac Fantast rapidno propada, šta će odlučiti Agencija za restituciju Vesti 19. mar 2023 46 Vesti 19. mar 2023 46 Ističe da se dvorac Fantast ruinira od kada je kompanija MK izašla iz poseda zbog restitucije. „Tamo je samo tehničko obezbeđenje i ono ne odrađuje posao. Direkcija kaže da tamo nije ništa izdato i da na tim katastarskim parcelama ne može da bude izdato. Opština je rekal da nisu zaduženi, da samo vrše tehničko obezbeđenje. Agencija za restituciju je rekla da nema informacije o tome da je nešto izdato, a MUP da se obratimo opštini“, kaže Bokan. Dodaje da su ponovo podneli prijavu protiv N. N. počinilaca jer sumnjaju da neko nelegalno koristi objekte i prostorije u dvorcu Fantast. Upravnica poslova Matice srpske Jelena Veselinov potvrdila je za  da dok traje proces restitucije niko na posedu nema prava da vrši bilo kakve poslove.",Šta se dešava s konjima u dvorcu Fantast: Grupa građana sumnja da se ergela nelegalno koristi,2024-10-26
" / Milan Nikić Stranka slobode i pravde (SSP) kritkovala je danas rukovodstvo Radio-televizije Srbije (RTS) navodeći da ne ispunjava uslove da bude javni servis, jer, između ostalog, ne izveštava jednako o partijama na vlasti i u opoziciji. Poslanik SSP Dalibor Jekić u pisanoj izjavi, obraćajući se generalnom direktoru RTS-a Draganu Bujoševiću i uredniku informativnog programa te televizije Nenadu Lj. Stefanoviću, kazao je da nisu našli za shodno da emituju prilog sa sednice Glavnog odbora SSP u Kragujevcu, ali su dva puta emitovali prilog o obeležavanju 16 godina od osnivanja Srpske napredne stranke (SNS). „Prilog ste emitovali juče u Dnevniku 3, ali ni to nije bilo dovoljno pa ste ga emitovali i danas u Jutarnjem dnevniku“, naveo je Jekić. Kazao je i da oni time potvrđuju da je „RTS oruđe u rukama SNS-a, kao i da RTS ne ispunjava uslove da bude javni servis jer krši Zakon o javnim medijskim servisima, a od osnovnih načela rada javnog medijskog servisa ne ispunjava nijedno“. On je poručio Bujoševiću i Stefanoviću da zamene logo RTS-a sa SNS-ovim, navodeći da je to „relano stanje stvari“. SSP: MUP krši zakon, mesec dana nema odgovora na poslaničko pitanje o Nebojši Stefanoviću Vesti 25. okt 2024 3 Vesti 25. okt 2024 3 RTS odgovorio Mariniki Tepić: Finansiramo oglašavanje isključivo iz komercijalnih prihoda Vesti 18. okt 2024 13 Vesti 18. okt 2024 13","SSP: RTS je „oruđe u rukama SNS“, ne ispunjava uslove javnog servisa",2024-10-25
"Gradonačelnik Beograda sazvao je konferenciju za medije - da bi odgovorio na podsmehe u javnosti zbog postavljanja semafora na kružnom toku kod Ušća. I pošto je održao čas korišćenja kružnog toka, Aleksandar Šapić vratio se staroj praksi - držanju časova novinarstva. Pretpostavljate - u ulozi učenika opet je trebalo da se nađe . Naš novinar Mladen Savatović. Ponovo konferencija zbog frustracije. Nastavljaju novinari da lažu, iskrivljuju, podsmevaju se, sada im je na meti nefunkcionalni kružni tok na Ušću. „Video sam priloge, idu po ulici i umiru od smeha „ha ha ha“, jeste li videli nekad semafore na kružnom toku? Ovo su vam sve kružni tokovi po Evropi koji imaju smeafore“, pokazivao je slike gradonačelnik Beograda Aleksandar Šapić . „Ja i služim zato da bih doneo u Srbiju i Beograd stvari koje nikad niste videli“, dodao je. Vlajić: Kružni tok se ne gradi ispred mosta, saobraćaj između Beograda i Novog Beograda postaće horor Vesti 29. okt 2024 51 Vesti 29. okt 2024 51 Kako je Šapić uvredio saobraćajne inženjere u Srbiji Vesti 29. okt 2024 165 Vesti 29. okt 2024 165 Semafor, kružni tok, pa onda opet i semafor: Raskrsnica na Slaviji koja „peva i preliva“ dobila konkurenciju Vesti 28. okt 2024 32 Vesti 28. okt 2024 32 Tek ćemo da ih vidimo jer postaju novi standard, sledeća je Autokomanda, najavljuje Aleksandar Šapić. „Kažu, eto, nije puno pomogao ovaj kružni tok. Pa i ne može da pomogne puno u vreme špica kad imate Brankov most, Brankovu ulicu i Zeleni venac gde je usko grlo. Ne postoji grad ili metropola veličine Beograda u kojem se vi nesmetano krećete“, navodi. Kako bismo postali bolja metropola, semafori stižu i na Slaviju, biće u samom kružnom toku, ne na uključenjima. 3D animacijom objasnio je gradonačelnik zašto su kružne raskrsnice bolje i kako će ona kod Brankovog mosta da funkcioniše. „U kružni tok ne možete da uletite noću, kada procenjujete da nema nikoga, sa 150 na sat. U špicevima ćete imati samo dva znaka – to vam je crveno i trepteće žuto. Imaćete skoro 17-18 sati u toku dana potpuno protočan saobraćaj“, kaže Šapić. Otkriva Šapić – političku odluku da se postave tok i semafori je doneo on, stručni ljudi u Sekretarijatu za saobraćaj, iako se, priznaje, malo njih sa ovim do sada susrelo. Svestan je da postoje bolja i trajna rešenja, kao nadvožnjaci, ali… „To su stvari koje iziskuju strahovito mnogo vremena, komplikuju izuzetnu situaciju u saobraćaju, tada bi sve stalo“, smatra. Na sve je neobično fino odgovarao, dok ga kolege iz druge redakcije nisu pitale hoće li se izviniti zaposlenima na , jer ih je na prošloj konferenciji vređao. „Ne znam šta vas je tačno uvredilo kod tog izraza, zato što to nije naš izraz, to je nemački izraz. Pitanje je da li je veća uvreda reći nekome da je hohštapler ili lažov, ja sam vam više puta rekao da ste lažovi“, kaže gradonačelnik. Što je učinio opet i dodao da nije tačno da je odbio pozive da gostuje u programu . Veli, ne dolazi, jer mu nije ispunjen jedan uslov. „To je da nakon tog intervjua, ako se reprizira, da se reprizira u integralnoj verziji i da nema tumačenja“, poručuje. Šapić novinaru : Nemojte da lišavate ljude moje gluposti (VIDEO) Vesti 29. okt 2024 53 Vesti 29. okt 2024 53 Predsednica Evropske federacije novinara pita Šapića: Šta vam to treba? Vesti 28. okt 2024 35 Vesti 28. okt 2024 35 Ceo Beograd grca u problemima, a gradonačelnik se bavi izveštavanjem  Vesti 26. okt 2024 5 Vesti 26. okt 2024 5 : Ne znam da li ste svesni, da li Vam je neko iz Vašeg PR tima rekao, objasnio, da uslovljavanje od strane političara nije dopušteno u profesionalnim medijima. Ne možete da uslovljavate medije u demokratskom društvu i da dajete Vaše „rajder“ liste, niste Vi zvezda neka, niste više sportista… Dolazite kao i svako drugi, ko bi došao na Vašoj poziciji. : Vi ste izloženi kritici jer ste javni funkcioner i normalno je da Vas mediji kritikuju. Medij nije tu da Vas diže u nebesa, već da Vam bude kontrolni mehanizam u ime javnosti. Mi treba da sarađujemo. Šapić: Dobro, razumeo sam sve. Ima samo jedan mali problemčić – nemate pravo da lažete. Da je Šapić razumeo – nije. Pa je nastavio po svom. „Pustite vi mene da ja izgovorim najveću glupost za ovom govornicom, onaj koji sluša će reći da sam ja glup čovek. Nemojte da ga lišavate moje gluposti“, kaže Šapić. Pošto to nije posao novinara, uradili smo ponovo jedino što preostaje.","Šapić bi ponovo da „drži časove“: Prvo o semaforima u kružnom toku, a onda i o medijima – posebno",2024-10-29
" Prvi osnovni sud u Beogradu doneo je prvostepenu presudu u postupku protiv reditelja Dragana Bjelogrlića za nasilničko ponašanje prema kolegi Predragu Antonijeviću. Sud je Bjelogrliću izrekao meru upozorenja - uslovnu osudu. Naime, utvrđena mu je kazna zatvora u trajanju od šest meseci koja se neće izvršiti ukoliko u roku od dve godine ne učini novo krivično delo. Sud je našao da je u konkretnom slučaju pretnja kaznom dovoljna da utiče na okrivljenog da ubuduće ne vrši krivična dela. Antonijević je prijavio Bjelogrlića zbog incidenta u hotelu „Ambasador“ u Nišu 2021. godine kada je između njih došlo do fizičkog sukoba . POVEZANE VESTI: Sukob Bjelogrlića i Antonijevića dobija epilog: Ko je prvi počeo, ko montirao snimke Vesti 18. okt 2024 20 Vesti 18. okt 2024 20 Bjelogrlić o težnji za boljim društvom: Svaka borba košta, ova možda malo više Vesti 21. sep 2024 5 Vesti 21. sep 2024 5 Na prethodnim ročištima je bilo sporno da li je Bjelogrlić prvi udarac zadao otvorenom ili zatvorenom šakom, a Antonijevićev advokat je rekao da je medicinsko veštačenje pokazalo kako povreda koju je zadobio oštećeni može da nastane i od „pesnice“ i od „šamara.“ „Posle tri godine i dva meseca medijske tiranije, u kojoj sam već prvog dana, od svih državnih medija, predstavnika vlasti pa i samog predsednika države, proglašen krivim, došao je trenutak da se o mojoj eventualnoj krivici izjasni, jedina merodavna institucija. Sud Republike Srbije“, kazao je Bjelogrlić u završnoj reči prošle sedmice. Kako je dodao, on je čovek koji veruje u pravdu. „I Božiju, i ljudsku. Što pravde manje ima, u njenu neophodnost, verujem više. Sa tom verom kročio sam u ovu sudnicu. Sa tom verom stojim i sada ovde. Iako od početka znam, kao što i svi u ovoj sudnici, a verovatno i u celoj Srbiji, od početka znaju, da je kojim slučajem bilo obrnuto, i da je Antonijević uradio meni isto ono što sam ja njemu uradio te noći u Nišu, ovakav sudski postupak se nikad ne bi desio“, kazao je Bjelogrlić. Naveo je i da „iako smo od prvog dana suđenja bili suočeni sa nekompletnim video materijalom iz hotela Ambasador u Nišu, falila su dva minuta i nije dostavljen snimak sa jedne od četiri kamere“. „Interesantno je da su falila baš ona dva minuta kada je sukob započeo i kada mi je oštećeni prvi put dobacio. Zaista je teško poverovati da od četiri sata kontinuiranog video materijala, slučajno fale baš ta dva minuta. I to na obe kamere. Baš samo ta dva minuta. Ja sam ta dva minuta imao prilike da vidim u istražnom postupku u Nišu“, rekao je, između ostalog, Bjelogrlić u svojoj završnoj reči prošle sedmice.",Draganu Bjelogrliću izrečena uslovna kazna za nasilničko ponašanje,2024-10-25
"MUP Grupa od oko pedesetak građana, među kojima su bili i roditelji uhapšenih navijača Novog Pazara, okupila se ispred Višeg suda u tom gradu tražeći da pritvoreni tokom nedavnih incidenata uoči fudbalske utakmice sa Partizanom, budu pušteni da se brane sa slobode. Oni su nosili transparente sa natpisima „Dajte nam pravdu“, „Pravda za nevinu decu“, „Ne braniš državu zatvaranjem nevinih“ i „Poštujte ljudska prava“. Majka jednog od uhapšenih navijača Bisera Biševac kazala je da roditelji nisu pristalice nikakvog nasilja, ni nad policijom, ni nad njihovom decom. “Verujemo da je većina naše dece možda izmanipulisana i da nisu u svemu ovome, iako su nekim svojim postupcima prekršila neke mere. Ne mogu se nazvati huliganima. Ne mrze ovaj grad, ovu državu, ovu policiju“, rekla je ona. POVEZANE VESTI: Određen pritvor do 30 dana za 11 navijača Novog Pazara Vesti 23. okt 2024 0 Vesti 23. okt 2024 0 Šta posle navijačkog nasilja u Novom Pazaru: „Oni da vole svoj klub, ne bi radili to što rade“ Vesti 22. okt 2024 13 Vesti 22. okt 2024 13 Dačić objavio detalje tuče u Novom Pazaru: Oko 120 navijača gađalo policajce Vesti 21. okt 2024 7 Vesti 21. okt 2024 7 Pozvala je sve društvene aktere da upotrebe svoj autoritet i da „sva nevina deca već noćas izađu iz pritvora“. „Verujem da će nam ova država biti majka, a ne maćeha i nadam se da će ovo više nikad neće ponoviti i da naša deca neće dozvoliti da budu izmanipulisana i da vladaju njima“, dodala je Biševac. Okupljeni su prošetali i do Policijske uprave u Novom Pazaru. Više tužilaštvo otvorilo je istragu, a Viši sud odredio pritvor do 30 dana za 11 navijača Novog Pazara koji se sumnjiče da su izvršili krivična dela nasilničko ponašanje na sportskoj priredbi i napad na službeno lice u vršenju službene dužnosti. Pritvor je određen A.H. (27), koji se sumnjiči da je bio kolovođa, zbog čega mu prete strožije kazne od tri do 12 godina zatvora za nasilničko ponašanje, i od tri do 10 godina zatvora zbog napada na policiju. Ostali, S.L. (37), S.B. (24), U.N. (22), J.P. (30), M.D. (30), B.M. (21), S.K (29), K.T (23) i F.F. (20) iz Novog Pazara, kao i R.D. (21) iz Sjenice, se sumnjiče da su ta dela izvršili kao članovi grupe, pa im za nasilničko ponašanje preti od dve do pet godina zatvora, a za napad na policiju od tri do 10 godina zatvora. Oni su uhapšeni u ponedeljak, zbog izazivanja nereda tokom utakmice Novog Pazara i Partizana (3:4) i napada na policiju koja je pokušala da ih spreči da uđu na Gradski stadion i prekinu meč. Tom prilikom bacali su pirotehnička sredstva, gađali policiju kamenicama i letvama, povredivši četiri čuvara javnog reda. Pored toga, oštetili su i pet automobila parkiranih u blizini Gradskog stadiona.",Roditelji traže da pritvoreni navijači Novog Pazara budu pušteni na slobodu,2024-10-25
"Promo Navikli smo da u supermarketima viđamo velika pakovanja deterdženata, vode i drugih proizvoda za domaćinstvo, sinonim za praktičnost i uštedu. Sada je i jedan svakodnevni proizvod unapređen – toalet papir! Perfex , brend poznat po vrhunskom kvalitetu, predstavio je pakovanje sa čak 48 rolni toalet papira , po ceni nižoj od 900 dinara . Ipak, nije samo veličina ono što ga čini posebnim. Uz primenu nove tehnologije proizvodnje , papir je sada još mekši, izdržljiviji i pruža vrhunski komfor bez kompromisa. Ovo inovativno pakovanje nije samo pametno rešenje za veće porodice, već i za sve koji žele da unaprede navike kupovine i postignu značajne uštede na duže staze. Sigurno ste se nekada našli u situaciji da, kada naiđete na promociju nekog brenda, zgrabite nekoliko manjih pakovanja i onda pokušavate da ih prenesete u prepunim kesama. To često rezultira cepanjem kesa, otežanim transportom i dodatnim stresom. Veliko Perfex pakovanje eliminiše takve neugodnosti – lako staje u kolica, jednostavno se transportuje i omogućava vam komforniju kupovinu. Kupovina ovako velikog pakovanja donosi višestruke prednosti : osim uštede novca, smanjuje se potrošnja ambalaže, što doprinosi održivijoj potrošnji. Uz Perfex, ne samo da ćete dobiti više za manje, već ćete i uživati u još boljem kvalitetu zahvaljujući najnovijim tehnologijama proizvodnje. Veliko Perfex pakovanje od 48 rolni predstavlja inovaciju na tržištu Evrope i jedan je od najpraktičnijih izbora za sve one koji žele i kvalitet i kvantitet. Uštedite vreme koje trošite na odlaske u prodavnicu, koristite najkvalitetniji proizvod i istovremeno čuvajte životnu sredinu . Potražite Perfex u vašem omiljenom marketu i uverite se zašto je ovaj brend sinonim za kvalitet i pouzdanost u domaćinstvu.",Pametnija kupovina: Veliko pakovanje za velike uštede!,2024-10-28
"Na uglu Kraljice Marije i Starine Novaka, pešaci ne mogu da koriste podzemni prolaz koji je njima namenjen, jer su parkirani automobili zauzeli taj prostor. Osim što pešaci ovuda više ne mogu da prolaze, blokiran je i put evakuacije u slučaju požara u tržnom centru koji se nalazi sa druge strane. Kako je naša reporterka nezvanično saznala, na ovom mestu parkirani su zaposleni u zgradi Gradske uprave – upravo oni koji bi prvi morali da vode računa da se propisi u našem glavnom gradu poštuju. „Sa druge strane ovog prolaza imamo jedan mini tržni centar i ovo je direktni put evakuacije, na kom su sada parkirana vozila. Ona direktno ometaju evakuaciju. Druga stvar, ovo je jedan od prirodnih puteva za eventualnu vatrogasno-spasilačku intervenciju u tržnom centru. Treća stvar, vatrogasno-spasilačke evakuacije se ne rade samo u slučaju požara već i u drugim nesrećama, tipa zemljotresa „, profesor Mašinskog fakulteta Ivan Aranđelović. On dodaje da je ovaj prostor sada neupotrebljiv, kao i da kablovi na plafonu nisu postavljeni u skladu sa tehničkim propisima jer oni moraju da budu dobro zategnuti. „Verovatno je kablovski razvod dobro izveden pre 30 godina, ali on nije održavan pravilno, bilo je divljih priključenja… Nisu tu problem samo kablovi, tamo iza ima i cevi, verovatno kanalizacionih koje su isto oštećene“, priča Aranđelović. Profesor Aranđelović dodaje da, iako radi na Mašinskom fakultetu koji se nalazi u blizini, ovim prolazom nije prošao 30 godina.",Pešački podzemni prolaz u centru Beograda  pretvoren u parking,2024-10-29
"/phBodrova Prosečna mesečna ušteđevina u Srbiji ove godine iznosila je 6.579 dinara, što je za 498 dinara više nego u 2023. godini, pokazali su rezultati istraživanja Erste banke o štednim navikama građana Srbije koji su danas predstavljeni. Istraživanje je za potrebe Erste grupe sporovela agencija IMAS International, a rezultate istraživanja predstavio je generalni direktor te agencije Ansgar Loner. Dečja štednja u Srbiji: Nekada štedna knjižica, danas i penzijski fondovi i osiguranja Ekonomija 29. jun 2024 9 Ekonomija 29. jun 2024 9 Istaknuto je da je tokom poslednjih par godina iznos mesečne štednje rastao za oko 500 dinara, što je potvrda da štednja ostaje važan deo finansijske strategije mnogih građana Srbije, uprkos preprekama. Prema istraživanju, mnogi građani su izrazili želju da štede kako bi se pripremili za nepredviđene situacije, formirali finansijske rezerve ili planirali odmore, ali se često suočavaju sa izazovima, kao što su niska primanja ili visoka inflacija, što, kako je ocenjeno, može otežati redovno ostavljanje novca po strani. Gađani su i ove godine naglasili značaj štednje, pri čemu 68 odsto njih smatra da je ključno ostavljanje novca na stranu. Najčešći motivi za štednju su formiranje fonda za teška vremena i hitne slučajeve (53 odsto), finansijska rezerva za porodicu (44 odsto) i odmor (34 odsto). „Oko 78 odsto ispitanika želelo bi da može da uštedi više, što predstavlja porast nezadovoljstva za osam odsto u odnosu na 2023. godinu. Samo pet odsto građana je zadovoljno trenutnim mogućnostima štednje“, rekao je Loner. NBS: Isplativija dinarska od devizne štednje Ekonomija 21. avg 2024 6 Ekonomija 21. avg 2024 6 Takođe, 19 odsto ispitanika štedi za kupovinu elektronskih uređaja. U Srbiji, kao i u 2023. godini, skoro trećina građana ostavlja novac koji želi da uštedi na tekućem računu preko kojeg prima platu. Rezultati istraživanja za 2024. godinu pokazali su, kako je rečeno, zabrinjavajuće podatke u finansijskoj percepciji građana, jer skoro polovina ispitanika smatra da se njihova finansijska situacija pogoršala u poslednje dve-tri godine, dok pet odsto njih veruje da je došlo do poboljšanja u odnosu na 2023. godinu. Zaključak ovogodišnjeg istraživanja jeste i porast broja građana koji čuvaju novac u gotovini, kod kuće ili u sefu, što je zabeleženo kod 39 odsto ispitanika. Kao zabrinjavajuće navedeno je i to da je trećina građana izjavila da ne štedi uopšte. Istraživanje je pokazalo da 24 odsto građana izražava potpunu nesigurnost u poznavanju finansijskih tema i bankarskih proizvoda, pri čemu ta cifra iz godine u godinu varira za oko jedan do dva odsto gore-dole. Većina ispitanika ne planira svesno da radi na poboljšanju svoje finansijske pismenosti. Kada je reč o izvorima informacija na temu finansija, ispitanici smatraju da su mediji na prvom mestu (njih 76 odsto), dok banke i štedionice zauzimaju drugo mesto (72 odsto), a roditelji i članovi porodice su na trećem mestu (68 odsto), rezultati su istraživanja agencije IMAS International.","Erste banka: U Srbiji prosečna mesečna ušteđevina 6.579 dinara, trećina građana ne štedi",2024-10-29
" Privredna komora Srbije (PKS) otvorila je nove kancelarije u Kini - u prestonici Pekingu i Čangšiju, glavnom gradu provincije Hunan, saopšteno je danas. Predsednik PKS Marko Čadež ocenio je da će te kancelarije, nakon potpisivanja Sporazuma o slobodnoj trgovini između dve zemlje, biti važan centar i podrška kompanijama iz Srbije da započnu nove poslove sa kineskim partnerima ili unaprede postojeće poslovanje na ovom velikom tržištu, saopštila je danas Privredna komora. Pre četiri godine Komora je otvorila predstavništvo u Šangaju, a sada je Sporazum o slobodnoj trgovini između Srbije i Kine stvorio potpuno nove mogućnosti za plasman naših proizvoda na kinesko trežište i saradnju sa kineskim kompanijama, tako da od danas zvanično imamo još dve nove kancelarije u NR Kini, rekao je Čadež. Potpisan Sporazum o saradnji AP Vojvodine i kineske provincije Šandong Ekonomija 15. okt 2024 3 Ekonomija 15. okt 2024 3 Mađarska i Kina potpisale niz novih sporazuma za jačanje saradnje Svet 09. maj 2024 0 Svet 09. maj 2024 0 Tokom posete Pekingu Čadež je počasnim predstavnicima PKS u Kini, Džuoćunom Vangom i Lindom Vang, razgovorao o saradnji dveju privreda, a dogovoren je dolazak više od 40 kupaca iz Kine na regionalni sajam vina „Wine vision by Open Balkan“ koji se u novembru održava u Beogradu. „To će biti još jedna prilika za naše vinare da se pozicinaraju i na tržištu Kine”, ocenio je Čadež. Tokom boravka u Kini Čadež je posetio i Čongćing gde je razgovorao sa brojnim kompanijama, između ostalog, i o najnovijem modularnom sistemu za prečišćavanje otpadnih voda. „Za izgradnju tog sistema potrebno je samo dva meseca, a nova tehnologija zauzima 20 puta manje prostora od dosadašnjih rešenja”, rekao je Čadež.",Privredna komora Srbije otvorila još dve kancelarije u Kini,2024-10-26
"REUTERS/Johanna Geron/File Photo Stranka slobode i pravde poručila je da je godišnji izveštaj Evropske komisije o napretku Srbije ""najblaže rečeno još jedan u nizu poraza evropske ideje u Srbiji"". „U izveštaju se kritikuje doslovno sve, a Srbija praktično ocenjuje kao propala država“, navodi se u saopštenju SSP. Povezane vesti  imao uvid u izveštaj Evropske komisije o Srbiji: Nedovoljan napredak u ključnim pitanjima Vesti 29. okt 2024 37 Vesti 29. okt 2024 37 Dodaje se da su „pravosuđe i skupština pod potpunom kontrolom vladajuće partije, javne nabavke i svi značajniji infrastrukturni projekti izvor bujajuće korupcije, novinari pod pritiskom vlasti, a sudovi nesamostalni i neefikasni“. „Izbori su dokazano pokradeni, a Srbija se umesto Evropi više približava Kini i usklađuje sa njenim političko-ekonomskim interesima“, poručuje SSP. Navodi i da „i kada je sve to u izveštaju napisano tako, postavlja se pitanje odakle dolaze poruke hvale upućene od strane predsednice te iste Evropske komisije, Ursule Fon der Lajen Aleksandru Vučiću i njegovim reformama i sveopštem napretku Srbije“. „Budući da je gđa der Lajen izjavila da ‘reči Vučića prate dela’, očekujemo kao najveća proevropska stranka u Srbiji, od EK, da ove njihove oštre reči isto tako isprate makar nekakva dela. Tako bi makar donekle ispravili štetu koju je gđa der Lajen svojim izjavama nanela evropskoj Srbiji“, zaključuju u SSP.",SSP: Izveštaj EK o napretku Srbije – još jedan u nizu poraza evropske ideje u Srbiji,2024-10-30
" Potpredsednik Demokratske stranke Branimir Jovančićević ocenio je da sednica Glavnog odbora te stranke, koja je održana u subotu 26. oktobra, ima posebnu važnost, ""mnogo veću od mnogih drugih koje su održane u poslednjih nekoliko godina"". „Ona je omogućila da se 14. decembra 2024. godine održi izborna skupština, na kojoj će biti izabrano novo rukovodstvo stranke. To bi u normalnim vremenima bila jedna obična vest. Međutim, u društvenim i političkim okolnostima u kojim živimo, ovaj događaj probija okvire običnog“, naveo je Jovančićević u pisanoj izjavi agenciji Beta. Prema njegovim rečima, Srbija je danas država u kojoj je u velikoj opasnosti opstanak parlamentarne demokratije. „Već 12 godina je na delu politika s izraženim autokratskim i diktatorskim karakteristikama. Nju prati urušavanje institucionalnog delovanja i odlučivanja. Ona već toliko dugo traje da je počela polako da se preliva iz vladajućih krugova i u druge društvene sfere. Polako je počela da se uvlači i u političke organizacije koje se deklarišu kao demokratske. Jako opasan proces koji bi mogao da uništi i poslednje tragove demokratije i parlamentarizma“, ocenio je Jovančićević i naglasio da DS uspeva da se odupre takvim stremljenjima. Pročitajte još Gavrilović (DS): Ne misle svi da je Dragan Milić baš sjajan Vesti 27. okt 2024 21 Vesti 27. okt 2024 21 Šta se dešava između DS i Dragana Milića u Nišu: Optužbe da demokrate nisu opozicija Vesti 24. okt 2024 34 Vesti 24. okt 2024 34 „Uspešno održana subotnja sednice Glavnog odbora zapravo je pokazala kako se i u ovako nedemokratskom društvenom ambijentu sistem odlučivanja ipak može zadržati u instituciji, u demokratskim okvirima. Time je osujećen upliv negativnih, nedemokratskih trendova po kojima se mišljenje pojedinca stavlja iznad odluke većine“, izjavio je on. Na februarskoj sednici Glavnog odbora DS je definisano da se izbori u stranci održe šest meseci nakon završetka lokalnih izbora. „Glavni odbor je u subotu imenovao Organizacioni odbor od deset članova sa zadatkom da pripremi izbore koje je za 14. decembar raspisao predsednik Zoran Lutovac. Sledeći demokratske principe, tako će i biti, a mišljenje pojedinaca da bi neki drugi put bio bolji, prosto mora da sačeka neku novu priliku“, istakao je potpredsednik DS. Kao kandidati za predsednika stranke u ovom trenutku slove aktuelni predsednik stranke Zoran Lutovac, i sadašnji potpredsednik Miodrag Gavrlović. „Na izbornoj skupštini će se birati i pet potpredsednika, vodeći računa da se zadovolje kriterijumi rodne ravnopravnosti. Biti predsednik DS jeste velika čast, ali i velika obaveza. Da li će se još neko od demokarata odvažiti da se kandiduje, ostaje da se vidi u danima koji su ispred nas. Opstanak DS je preduslov za opstanak demokratije u Srbiji“, naveo je potpredsednik DS-a Branimir Jovančićević. Potpredsednik DS Miodrag Gavrilović rekao je ranije Beti da generalni sekretar Dušan Kostadinović i predsednik Pokrajinskog odbora Nebojša Novaković pokušavaju da onemoguće kvorum na Glavnom odboru, sa ciljem da se u DS ne održe izbori u predviđenom roku.","Jovančićević: Održana sednica Glavnog odbora DS od velike važnosti, omogućava izbornu skupštinu",2024-10-28
" Mađarska policija demantovala je danas pisanje pojedinih medija u toj državi da su migranti ""pucali"" u blizini granice sa Srbijom, navodeći da su se pucnji čuli ""iz streljane u Srbiji"". Kako piše u saopštenju policije, u mađarskim medijima su objavljene vesti da su se u okolini naselja Ašothalom u Mađarskoj , u blizini državne granice, čula pucnjava iz automatskog oružja. „Pucnji nisu bili povezani sa aktivnostima migranata , već su se dogodili tokom vežbe u streljani u Srbiji koja se odvijajala 24. i 25. oktobra“, saopšteno je. Dodali su da mađarska policija redovno obavlja nadzor u okrugu Čongrad-Čanad, koji graniči sa Srbijom. „Sve funkcioniše nesmetano, a migranti se nisu uputili ka teritoriji Mađarske“, piše u saopštenju.",Mađarska policija demantovala tamošnje medije: Migranti nisu pucali blizu granice sa Srbijom,2024-10-25
"Tanjug/ Jadranka Ilić Predsednik Srbije Aleksandar Vučić posetio je gradilište EXPO i naveo da se ""radi i u 10 sati uveče"". „Evo nas u 10 sati uveče na gradilištu. Hoću ljudima da kažem da sam video neverovatan napredak i svakoga dana ovi ljudi izuzetno rade, svi šipovi su pobijeni, sa stadionom kasnimo mesec i po ili dva, ali nadoknadićemo to“, naveo je Vučić na Instagramu. On je istakao da velikom brzinom napreduje i izgradnja 2.500 stanova, dodavši da je to velika stvar. „Ovo je najveće gradilište u Jugoistočnoj Evropi u ovom trenutku, pa čak i u ovo vreme ima mnogo radnika ovde. Srećan sam što smo ovo uspeli, ali moraćemo da ubrzamo, da radimo više, a ja ću svakih sedam dana da obilazim radove“, rekao je Vučić. View this post on Instagram A post shared by Aleksandar Vučić (@buducnostsrbijeav) POVEZANE VESTI: Za EXPO subvencije za hotele do sada prijavljeno nekoliko projekata Ekonomija 09. okt 2024 0 Ekonomija 09. okt 2024 0 Mali: 2027. povoljna za EXPO jer će se do tada sve svetske krize i konflikti okončati Vesti 08. okt 2024 25 Vesti 08. okt 2024 25 Aleksić: Ekspo – najveći koruptivni projekat, sve plaćamo tri puta skuplje Vesti 02. maj 2024 15 Vesti 02. maj 2024 15",Vučić obišao gradilište EXPO: „Radi se i u 10 uveče“,2024-10-29
" Pogledajte najnovije oglase za posao u Srbiji, po izboru specijalizovanog sajta Lako do posla. Kompaniji Fero elektro komerc Potreban: Bravar – zavarivač Uslovi: radno iskustvo, rad u zatvorenom prostoru, redovna plata, mesto rada Beograd — Kompaniji Ugostiteljska radnja Lenta 021 Potreban: Kuvar Uslovi: minimum 2 godine iskustva, odlični uslovi, 069/4134-111, mesto rada: Novi Sad — Kompanija: AMD upravnik Potreban: Higijeničarka Uslovi: održavanje higijene stambenih zgrada, 065/2 8888 70 — Kompaniji Global Protect Services d.o.o. Potreban: Radnik obezbeđenja sa iskustvom Uslovi: SSS, posedovanje licence, redovna zarada, 065/33 222 78 mesto rada: Beograd — Kompaniji Šobota d.o.o. Potreban: Komercijalista-distributer frizerskih preparata Uslovi: prilika za fizička lica, preduzetnike, za dopunski posao, dodatni rad, mesto rada: cela Srbija — Kompaniji HRS Recruitment Services Potrebni: Player Support Specialist Uslovi: Present and manage live interactive games, No previous experience required, Attractive Bonus System, mesto rada: Novi Beograd",Najnoviji oglasi za posao,2024-10-28
"Aris Oikonomou/AFP Pokret slobodnih građana (PSG) saopštio je danas da bi ovogodišnji Izveštaj Evropske komisije o Srbiji mogao da se okarakteriše kao - nazadovanje i stagniranje. Dodali su da Izveštaj pokazuje da institucije Evropske unije prepoznaju da Srbija ni na koji način ne napreduje u bilo kojoj od ključnih oblasti, a naročito vladavini prava i slobodi medija. „To jasno pokazuje kontinuitet i obrazac vlasti Srpske napredne stranke (SNS), a to je da ne žele da Srbija ikada postane član Evropske unije“, naveo je PSG u saopštenju. Naglasili su da godinama upozoravaju da ovi izveštaji o napretku predstavljaju mapu puta za Srbiju i šta treba da se uradi, kao i da godinama ova vlada odbija da se značajno pomeri u tom pravcu. „Postoje preporuke iz 2014. koje ova vlast još uvek nije sprovela – one koje se tiču javnih tendera i finansija, koje još uvek nisu usklađene sa EU, kao i kontinuirano približavanje Srbije autokratskim zemljama poput Rusije i Kine“, navodi PSG. Evropska komisija: Umeren napredak Srbije u stvaranju funkcionalne tržišne privrede Ekonomija 30. okt 2024 0 Ekonomija 30. okt 2024 0 Borel: Zemlja ne može da bude članica EU i da održava odnose sa Rusijom Vesti 30. okt 2024 269 Vesti 30. okt 2024 269 Smatraju da sada još čudnije zvuče poruke predsednice Evropske komisije Ursule fon der Lajen koja je pre samo pet dana pohvalila posvećenost reformama vlast SNS. „Reči koje je tada izgovorila fon der Lajen se ne nalaze u ovom izveštaju, već se nalaze iste one zabrinutosti i kritike koje možemo pronaći u svim izveštajima u poslednjih 10 godina. „Srbija ima dobru priliku da iskoristi politički momentum i postane evropska država, ali Srpska napredna stranka i Aleksandar Vučić to odbijaju da urade, jer bi to značilo njihov brz pad s vlasti“, istakli su u saopštenju iz PSG. Naveli su i da je verovanje da će ova vlada odjednom početi da sprovodi sve ili čak neke od preporuka apsolutno naivno. „Otuda i naše pitanje Evropskoj komisiji i predsednici Komisije Ursuli fon der Lajen – na osnovu kojih merila je konstatovala da su Aleksandar Vučić i Srbija napredovali u oblastima demokratije i vladavine prava, kada izveštaj njene Komisije ukazuje na potpuno suprotno“, naveli su u saoštenju. Takođe su je upitali zašto radi protiv proevropskih snaga u Srbiji i hvali korumpiranu, autokratsku i prorusku vladu, u nadi da će se promeniti nakon što to nisu uspeli u poslednjoj deceniji? „Bez obzira na to, PSG ostaje posvećen evropskim integracijama jer samo u tom društvu Srbija može svojim građanima da obezbedi životni standard, slobode i sigurnost kakve zaslužuju“, zaključili su iz PSG u saopštenju.",PSG: Izveštaj Evropske komisije pokazuje nazadovanje i stagniranje,2024-10-30
"Ministarstvo finansija Ministar finansija Siniša Mali sastao se u Vašingtonu, gde učestvuje na Godišnjem zasedanju Međunarodnog monetarnog fonda i Grupacije Svetske banke, sa predstavnicima tri međunarodne rejting agencije „Standard and Poor΄s”, „Moody΄s“ i „Fitch Ratings“, nakon što je Srbija u oktobru prvi put dobila investicioni rejting, saopšteno je iz njegovog kabineta. On je istakao da je optimista i da očekuje da će i agencije „Moody΄s“ i „Fitch Ratings“ do kraja sledeće godine podići rejting Srbije na investicioni nivo, kao što je to već uradio „Standard and Poor΄s”. Povezane vesti Gujaničić: Banke neće odmah smanjiti kamate zbog investicionog kreditnog rejtinga Ekonomija 07. okt 2024 0 Ekonomija 07. okt 2024 0 Agencija „Standard i Purs“ otkrila koji je kreditni rejting Srbije Ekonomija 06. okt 2023 14 Ekonomija 06. okt 2023 14 “Jedna od ove tri međunarodne rejting agencije nam je dala investicioni kreditni rejting. To je “S&P”, ostaju nam još dve agencije. Sa svima sam danas razgovarao, predstavio sam im da je Srbija druga najbrže rastuća ekonomija u Evropi u prvoj polovini ove godine, da je rekordno niska nezaposlenost, rekordno visoka zaposlenost, da se otvaraju fabrike, da nam je priliv direktnih stranih investicija čak 12 odsto veći nego prošle godine, koja je sa 4,5 milijardi evra rekordna. Takođe, deficit nam je u kontroli, a javni dug u odnosu na BDP nam je 46,5 odsto, daleko ispod nivoa Mastrihta od 60 odsto i daleko ispod nivoa proseka evrozone koji je 88,1 odsto”, istakao je Mali. Podsetio je da je direktorka Međunarodnog monetarnog fonda (MMF) Kristalina Georgieva juče rekla da se svet suočava sa globalnom krizom, da su stope rasta sve niže, a da udeo javnog duga u BDP-u u najvećem broju zemalja sveta raste. “To je sve suprotno od onoga što se dešava u Srbiji. Srbija raste, imamo stabilne javne finasije, imamo pozitivne stope rasta, daleko iznad proseka EU. S druge strane, sačuvali smo makroekonomsku stabilnost, a sve to nam daje umerenu dozu optimizma da ćemo već početkom naredne godine, bar od jedne od te preostale dve rejting agencije dobiti investicioni kreditni rejting, a do kraja sledeće godine da to bude potvrđeno od sve tri agencije”, istakao je Mali, dodavši da je Srbija na dobrom putu. “Nikada u istoriji nismo imali investicioni kreditni rejting. Ali, tu nećemo stati. Želimo da do kraja naredne godine od sve tri agencije dobijemo investicioni rejting, da to bude dodatni podstrek našoj ekonomiji, daljem i bržem rastu, da otvaramo nove fabrike, zapošljavamo još ljudi, da nam rastu plate i penzije”, rekao je Mali. On je istakao je da je važna vest i što ćemo sklopiti novi aranžman sa MMF-om “Instrument za koordinaciju politika” od decembra 2024. godine, što pokazuje našu dalju posvećenost reformama. Ministar je objasnio da je veoma važno što Srbija učestvuje na Godišnjem zasedanju Međunarodnog monetarnog fonda (MMF) i Grupacije Svetske banke. “Veoma je važno da smo danas ovde i da predstavljamo Srbiju. Ovo je najveći događaj u svetu kada su finansijske institucije u pitanju, dakle, godišnja sednica MMF i Svetske banke, ceo svet je ovde. Svi koji nešto znače u oblasti finansija su tu. Dobro je da pokažemo šta je Srbija do sad uradila i ovo je prvi put u istoriji da mi ovde dolazimo kao zemlja sa investicionim rejtingom”, rekao je Mali. Ministar je imao sastanke i sa predstavnicima „Bank of America”, a utisci su, kaže, sjajni. “Bank of America je jedna od navećih finansijskih institucija na svetu, oni su nam bili savetnici kada je bilo emitovanje velike obveznice Telekoma Srbije. Važno je da nam budu podrška u naporima da se Srbija predstavi investitorima na drugi način. Inače, nikada više investitora nije bio zainteresovano za ulaganje u naše hartije od vrednosti, u naše fabrike, to je dobra pozicija”, kaže Mali. U Vašingtonu je ministar predstavio i program “Skok u budućnost – Srbija 2027”i “Expo 2027”. “Imamo jasne ciljeve. Nama će prosečna plata sledeće godine biti preko 1.000. evra, to je obećanje koje smo dali 2019. godine. Imaćemo prosečnu platu 1.400 evra 2027. godine, to je obećanje koje smo dali kroz plan Srbija 2027. Da ispunjavamo obećanja, to vide i investitori, a vide i građani Srbije, ovo je slika jedne drugačije i uspešne Srbije. Ponosni smo na naše makroekonomske pokazatelje. Dobrim rezultatima će dodatno doprineti sprovođenje Expo projekta, ali i svi drugi projekti koji su deo programa “Skok u budućnost – Srbija 2027”, zaključio je Mali. Mali će se sastati i sa zamenikom generalnog direktora MMF-a Bo Lijem, potpredsednicom Svetske banke za Evropu i Centralnu Aziju Antonelom Basani i direktorom Evropskog odeljenja u MMF-u Alfredom Kamerom. Tokom boravka u Vašingtonu, ministar će prisustvovati i sastanku Konstituence, a sutra će se obratiti na investitorskom sastanku, gde će predstaviti potencijale Srbije za ulaganja. Godišnji sastanak MMF-a i Svetske banke počeo je u ponedeljak, 21. oktobra i trajaće do subote, 26. oktobra.",Mali: Očekujem da do kraja 2025. Srbija dobije investicioni rejting od sve tri rejting agencije,2024-10-24
"Dok je snimala u selu Malča, kod Niša, ekipi  prišla je jdna meštanka - da objasni kakav je odnos prema običnim i starijim građanima i kako funkcioniše sistem. „Hvale selo, a selo niko ne poštuje, ni seljaka“, kazala je.  : Zašto tako mislite? „Tako mislim i tako se osećam. Otišla sam kod lekara, došlo jedno dete – da uđe, došlo drugo – da uđe, i ulazi mladić i kaže – doktorka, ja sam sin doktora Dragana. A ja sam već ušla i kažem – doktorka, ja sam prva i hoću ja da uđem. Kaže ona – ajde uđi, i još jedna žena“, priča ova Malčanka. Nije bila zadovoljna što mladi ulaze preko reda. „I mislila sam da kažem – ti si sin Dragana, a ko sam ja? Ja sam možda ćerka nekog prvoborca koji nije imao pare da me iškoluje. Jedna baba od 70, 80 godina, koja se vodi sama po lekari, a može da dođe mladić što može konju rep da izvuče, i on da uđe prvi. A baba nema ni prevoz, a on se vozi kolima“, požalila nam se ova žena.","Meštanka Malče se požalila ekipi : „Hvale selo, a niko ga ne poštuje, ni seljaka“",2024-10-29
" Crveni krst Novog Sada pokrenuo je postupak javne nabavke stambenih kontejnera, a porodice iz neformalnog naselja Bangladeš će do kraja ove godine biti useljene u te stambene kontejnere, navodi Grad Novi Sad u odgovoru na pitanja  o stambenom pitanju ljudi iz naselja Bangladeš u Novom Sadu, gde je izbio požar u aprilu ove godine. Kako su naveli u pisanom odgovoru, na osnovu Zaključka Gradskog veća, Centar za socijalni rad Grada Novog Sada izvršio je procenu i utvrdio potrebe za obezbeđivanjem pomoći porodicama iz naselja „Bangladeš“ kroz nabavku stambenih kontejnera, zbog čega je Crveni krst pokrenuo javnu nabavku. Iz Grada napominju da je porodicama iz ovog neformalnog naselja pružana pomoć u prethodnih šest meseci, u vidu prehrambenih i higijenskih paketa – a da preko Centra za socijalni rad ostvaruju prava iz oblasti socijalne zaštite, u skladu sa procenjenim potrebama. Bangladeš u Novom Sadu: Meštani više ne žele pred kamere, nadaju se kontejnerima za smeštaj u decembru Vesti 29. okt 2024 5 Vesti 29. okt 2024 5 Podsećamo, požar u Bangladešu zahvatio je oko 1500 kvadratnih metara stambene površine i brojne porodice ostale su bez krova nad glavom. Oko 100 ljudi je istog dana prevezeno u prihvatne centre u Futogu i Novom Sadu, a uprkos mogućnosti da budu zbrinuti u gradskim objektima socijalne zaštite, većina njih vratila se u naselje svojevoljno, mahom kako ne bi bili odvojeni od porodice, što je u pisanom odgovoru potvrdio i Grad Novi Sad. Mada je istog dana kada je izbio požar bilo reči o obnovi ovog neformalnog naselja, obećanja su se svela na kontejnere za smeštaj. Grad Novi Sad u pisanom odgovoru nije pojasnio zbog čega je nabavka stambenih kontejnera sprovedena tek sada, pola godine od kada je požar izbio – pa ni na koji način će pomoći ljudima iz Bangladeša dok stambeni kontejneri ne stignu, a kada hladno vreme stigne.",Grad Novi Sad: Porodice iz Bangladeša biće useljene do kraja ove godine u stambene kontejnere,2024-10-30
"“I javni funkcioneri denunciraju nezavisne medije i njihove novinare i urednike. Često su potpomognuti provladinim medijima, što stvara toksično i nebezbedno okruženje. Često vidimo grafit usmeren protiv , poruke koje mogu da se klasifikuju kao govor mržnje”, izjavio je ekspert za medijsko pravo Miloš Stojković. Dodao je da se odbijanje funkcionera da gostuju na televiziji  može tumačiti i kao vid pritiska na medije. Televizija  danas slavi deseti rođendan. Medijska slika u Srbiji značajno se promenila u poslednjih deset godina. “Pre deset godina, 2014 godine, tri meseca pre nego što će  da počne sa radom, usvojeni su Zakon o elektronskim medijima, Zakon o javnim medijskim servisima i Zakon o javnom informisanju i medijima. Dakle, to je set reformskih medijskih zakona, dočekan sa oduševljenjem i kod domaće i kod strane javnosti, koji je trebalo da napravi regulatorni okvir za dalji razvoj slobode medija u Srbiji. Tu se radilo o tome da je država najzad trebalo da izađe iz vlasništva u medijima i da se uspostavi sistem fer finansiranja projekata od javnog interesa. Ipak, već te godine počinje sa stvaranjem novog ekosistema. Dakle, već su počeli da se javljaju neki izuzeci u vidu Tanjuga, u vidu Politike, u vidu državnog operatora Telekom Srbija, koji je počeo da stvara svoje medije, odnosno da pravi nešto u čemu je bio začetak onoga što danas živimo”, rekao je za  Miloš Stojković .  kao “alternativa dotadašnjem načinu rada“ Tri meseca posle toga, dodao je Stojković, počela je sa radom televizija  kao, kako je rekao “alternativa dotadašnjem načinu rada, pre svega informativnih medija”.  – uzbudljivo putovanje koje traje čitavu deceniju: Pitamo, proveravamo, istražujemo Vesti 30. okt 2024 10 Vesti 30. okt 2024 10 Božić o 10. rođendanu : Vlast od početka pokušava da nas disciplinuje – istrajali smo da budemo novinari Vesti 30. okt 2024 20 Vesti 30. okt 2024 20 Maja Žeželj, zaštitno lice Dnevnika : Najbitnije mi je da prenesem informaciju, to je nešto što utiče na život Vesti 30. okt 2024 2 Vesti 30. okt 2024 2 “Ono što su tada bile globalne prilike i nastavile su se u narednom periodu, jeste da je medijska industrija, kao celina, bila u krizi. Što se tiče Srbije, posle početnog entuzijazma koji su doneli novi medijski zakoni, stvari su počele da se komplikuju. Sve više je bio evidentan uticaj na nezavisnost medija preko različitih vrsta pritisaka, preko ugrožavanja bezbednosti novinara i to se najviše odrazilo na novinare nezavisnih medija. Između ostalog i na jedne od najuticajnijih novinara, a to su novinari ”, podsetio je Stojković. Dodao je da se medijska situacija u Srbiji iz godine u godinu stalno pogoršava. “To pokazuje i izveštaj Reportera bez granica , Freedom House a, pa i Izveštaj Evropske komisije o napretku Srbije za članstvo u EU, u kojem se iz godine u godinu apostrofiraju iste stvari kao problematične i stalno se apeluje na Srbiju da poboljša ambijent za razboj medija”, kazao je Stojković. On je rekao da danas “čak i javni funkcioneri “teže da na neki način denuniciraju nezavisne medije i njihove novinare i urednike”. “Vrlo često su potpomognuti provladinim medijima, što stvara jedno veoma toksično, a pre svega nebezbedno okruženje. Mi često vidimo neki grafit usmeren protiv , poruke koje mogu da se klasifikuju kao diskriminatorne i kao govor mržnje”, kazao je Stojković. Televiziju  mnogi nazivaju opozicionom televizijom, dok predstavnici aktuelnih vlasti godinama odbijaju pozive na gostovanja. “Takve prakse nisu dobre. Obaveza političara, naročito onih na visokim javnim funkcijama, je da komuniciraju sa medijima… Deo slobode medija, koja je apostrofirana u svim zakonima i međunarodnim dokumentima je da se ne otežava slobodan protok informacija”, podsetio je Stojković. On je dodao da se odbijanje funkcionera da gostuju na televiziji  može tumačiti i kao vid pritiska na medije. “Jer jedan od osnovnih postulata novinarstva je da se čuje i druga strana, ali ne na način da se samo reprodukuje ono što ona priča, nego da se daje kritički osvrt prema izjavama i jedne i druge strane”, naglasio je Stojković. U Srbiji problem nije kvantitet, nego kvalitet informacija Javni funkcioneri dozvoljavaju sebi da često ne odgovaraju na pitanja novinara, a gradonačelnik Beograda Aleksandar Šapić nedavno je rekao da više neće da odgovara na pitanja novinara . “To su različite manifestacije iste stvari. Situacija je takva da je napravljen otklon vlasti prema pojedinim medijima, što opet dovodi do osnovnog pitanja – koja je uloga medija u društvu i državi? Da li je uloga medija da ponavljaju nešto što je rekao neki političar, ili da ispituju u interesu javnosti. Mislim da generalno ne postioji svest o tome šta je uloga medija”, ocenio je Stojković. Od kada je televizija  počela sa radom, osnovano je deset novih televizija sa informativnim programom. “U Srbiji nije problem u tome što nemamo medije. Dakle, nije problem u kvantitetu, nego u kvalitetu informacija. Možemo da otvorimo sto i hiljadu televizija, ali ako nemamo istinski medijski pluralizam, ništa nismo uradili”, naveo je Stojković. Odgovarajući na pitanje kakva je budućnost medija u Srbiji, on je kazao da je u ovom trenutku slika medija “crna” i da nosioci vlasti to mogu da promene tako što će pre svega prestati sa praksom denunciranja medija. “U ovom trenutku, sve deluje crno. Čak i tradicionalno diplomatski izveštaji Evropske komisije iz godine u godinu postaju manje diplomatski. Izlaz iz ove situacije je jednostavan. Odgovornost je na najvišim nosiocima vlasti i oni treba da preseku sa praksom denunciranja medija, a onda i da osude takvo ponašanje. I na kraju – da pošalju jasnu političku poruku da je nedozvoljen pritisak na medije, da su mediji slobodni da obavljaju svoju funkciju. Tek kada se taj bazični postulat savlada, možemo da krenemo dalje, u izmene zakona, strateških akata i slično”, zaključio je za  ekspert za medijsko pravo Miloš Stojković.",Stojković: Odbijanje funkcionera da gostuju na  može se tumačiti kao pritisak na medije,2024-10-30
" Ministar spoljnih poslova BiH Elmedin Konaković izjavio je danas u Sarajevu da postoje dokazi da su u ruskim kampovima na teritoriji Bosne i Hercegovine obučavani moldavski timovi. „Tačno je, imali smo ljude koji su dolazili u ime i na račun Ruske Federacije i obučavali pripadnike moldavskih timova. Nemam tačne dokaze ili primere da su to bile neke vrste vojnih obuka, ali neke vrste obuka, koje se tiču organizacije nekih protesta ili izlazaka na ulicu, sigurno jesu. I za to postoje dokazi koje sam lično video, da su takve grupe operisale po BiH“, rekao je Konaković novinarima u Sarajevu. Povezane vesti Ekspert za bezbednost: Uhapšeni u Moldaviji obučavani u Srbiji, BiH i Rusiji za upotrebu eksploziva i dronova Svet 22. okt 2024 29 Svet 22. okt 2024 29 Analitičari o dešavanjima u Moldaviji: Očekuje se mešanje Moskve u izbore, to rade više od dve godine Svet 21. okt 2024 2 Svet 21. okt 2024 2 On je ocenio da to pokazuje „negativan ruski uticaj u srcu Evrope, protiv čega se BiH ne može sama boriti“. „BiH mora imati podršku svojih evropskih partnera i neka nas EU podrži barem upola onoliko koliko Rusija podržava svoje proksije na zapadu Evrope i mislim da ćemo tada lako izaći na kraj s onima koji destabilizuju i BiH i region, a samim time i Evropu“, naveo je ministar spoljnih poslova u BiH. Ministar bezbednosti BiH Nenad Nešić, međutim, tvrdi da bezbednosne agencije u BiH ne raspolažu podacima da bilo gde u toj državi, pa i u Republici Srpskoj, postoje kampovi u kojima su navodno obučavane osobe iz Moldavije, saopšteno je iz njegovog kabineta. On je reagovao na izjavu Ambasade SAD u BiH za Radio Slobodna Evropa (RSE), koja je ocenila uznemirujućim izveštaje o Rusima, povezanim sa ruskim privatnim vojnim grupama, koje su upravljale kampom u entitetu RS. RSE je navela da su prve izveštaje o postojanju kampova, u kojima su pojedinci obučavali mlade za izazivanje nereda u Moldaviji, objavile policija i obaveštajna agencija te zemlje, 17. oktobra. Tada su objavljeni i detalji koji govore o postojanju lokacija u BiH i Srbiji na kojima su mlade u kampovima obučavale osobe povezane s ruskim privatnim vojnim grupama Ferma i Vagner. Moldavske vlasti tvrde da su identifikovale više od stotinu mladih ljudi koji su navodno obučavani u Rusiji, Bosni i Hercegovini i Srbiji, za destabilizaciju u zemlji. Posle toga je za RSE troje članova Parlamentarne komisije za nadzor rada nad Obaveštajno-bezbednosnom agencijom Bosne i Hercegovine (OBA) potvrdilo da je ova komisija neformalno informisana o podacima koje ta agencija ima o grupi osoba koje su u proteklih 90 dana boravile u BiH, a za koje moldavska policija navodi da su povezane sa obukama mladih da izazivaju nerede u Moldaviji.",Konaković: Postoje dokazi da su u ruskim kampovima u BiH obučavani moldavski timovi,2024-10-24
"/arhiva Direktor Kancelarija za Kosovo i Metohiju Petar Petković saopštio je da je od dolaska kosovskog premijera Aljbina Kurtija na vlast zabeleženo 555 etnički motivisanih incidenata i ocenio da su izostale akcije misije Evropske unije (Euleks) na zaštiti Srba. On je naveo da zakoni koje donosi zvanični Beograd ;kao vid podrške srpskom narodu na Kosovu nemaju nikakve veze sa obavezama iz Briselskog dijaloga, već su, kako je rekao, direktna posledica i reakcija na ugnjetavanje Srba od strane prištinskih vlasti. Direktor te kancelarije Vlade Srbije je dodao da su ti zakoni posledica „izostanka vidljivih akcija misije Euleks da zaštiti srpski narod i obezbedi vladavinu prava i spreči humanitarnu katastrofu“ izazvanu, kako je ocenio, „Kurtijevim jednostranim potezima i nasiljem nad Srbima“.Od EU je zatražio da odgovori na više pitanja, uključujući i o zatvaranju institucija Srbije, hapšenju Srba, zabranu dinarskog platnog prometa… umesto što se, kako je ocenio, „vodi politikom dvostrukih aršina“. Manojlović: Srbin pretučen dok Vučić i Kurti sa Fon der Lajen pričaju o vladavini prava Vesti 27. okt 2024 16 Vesti 27. okt 2024 16 Gutereš o Kosovu: Potencijal za eskalaciju, od suštinskog značaja očuvanje prava nevećinskih zajednica Vesti 30. okt 2024 10 Vesti 30. okt 2024 10 Petković je naveo da je „od dolaska Kurtija na vlast zabeleženo 555 etnički motivisanih incidenata, 127 eskalatornih poteza režima u Prištini“, te dodao da se od poziva 27 zemalja EU da Priština hitno deeskalira situaciju na Kosovu, od 3. juna 2023. gotovo 20 odsto Srba se odselilo sa Severa. U saopštenju je naveo da su se oni odselili zbog terora Kurtija i, kako je ukazao, „nemogućih uslova za život Srba“ koje stvara prištinska vlast. „Da postoji ikakva vladavina prava, da Srbi imaju ikakvu pravnu sigurnost, da misija Euleksa ispunjava povereni zadatak, da je iko odgovarao za upucavanja, hapšenja i prebijanja Srba, Zakon koji donose nadležni organi iz Beograda ne bi bio potreban“, kazao je on. Dodao je i da je Srbima egzistencija dovedena u pitanje zbog čega im je, kako je kazao, zakon o socijalnoj pomoći (koji je usvojila Vlada Srbije) i davanjima neophodan.",Petković: Od dolaska Kurtija na vlast zabeleženo 555 etnički motivisanih incidenata,2024-10-30
" Državljanin Srbije poginuo je u četvrtak popodne u Starom gradu u Mostaru, pošto je pao sa zida dok je fotografisao. Turista iz Srbije je poginuo na licu mesta, preneli su mediji u BiH. “Državljanin Srbije (44) u Starom gradu je pao sa zida u pećinu, i na mestu je stradao”, potvrdio je Ljudevit Marić, portparol Uprave policije MUP-a Hercegovačko-neretvanskog kantona. Nakon pada, prolaznici su čuli njegov vrisak i pokušali da mu pruže pomoć. Hitna pomoć je ubrzo stigla na mesto nesreće i odmah započela s reanimacijom, objavio je portal Hercegovina.info. Na terenu su prisutni vatrogasci i policija koji istražuju okolnosti ove nesreće.",Muškarac iz Srbije poginuo u Mostaru: Pao sa zidina dok je fotografisao,2024-10-24
" Vlada Republike Srbije usvojila je na današnjoj sednici Predlog zakona o proglašenju Autonomne Pokrajine Kosovo i Metohija za područje posebne socijalne zaštite, navodi se u saopštenju ove institucije. Ovim predlogom se, kako piše, uređuju prava na posebnu socijalnu zaštitu, kao i uslovi, nadležnost i postupak za ostvarivanje tih prava, kako bi se sprečilo nastajanje socijalne isključenosti na tom području i otklonile njene posledice. Proglašenjem Kosova i Metohije za područje posebne socijalne zaštite, navodi se u saopštenju vlade, pruža se finansijska podrška zakonom predviđenim kategorijama stanovništva, sa ciljem njihovog opstanka na toj teritoriji i podstiče očuvanje kulturnog i istorijskog nasleđa sa naglskom na demografski, ekonomski i kulturni razvoj. Cilj donošenja ovih zakonskih rešenja jeste podrška nezaposlenima, odnosno starijim od 65 godina koji nisu ostvarili pravo na penziju, kako bi im se obezbedila finsnijska potpora produktivnom životu i otklonile posledice socijalne isključenosti, navodi Vlada RS. Manojlović: Srbin pretučen dok Vučić i Kurti sa Fon der Lajen pričaju o vladavini prava Vesti 27. okt 2024 16 Vesti 27. okt 2024 16 SSP: Sudija Ustavnog suda Vladan Petrov na oči cele Srbije osramotio sudijsku funkciju Vesti 19. okt 2024 53 Vesti 19. okt 2024 53 Članovi Vlade usvojili su, kako je rečeno, Predlog zakona o organizaciji i nadležnosti pravosudnih organa u procesuiranju krivičnih dela izvršenih na teritoriji Autonomne Pokrajine Kosovo i Metohija. Predloženim zakonom predviđeni su adekvatni mehanizmi za povezivanje pravosudnih organa i koncentracije stručnog znanja koje bi, u zavisnosti od svakog konkretnog predmeta, javnom tužilaštvu pružalo jaku potporu ne samo za sprovođenje istrage, odnosno prikupljanje dokaznog materijala za podizanje optužnog akta, već i dalje tokom sudskog postupka, sve do pravosnažnog okončanja, saopšteno je iz ove institucije. Takođe, kako piše, predloženim zakonom se omogućava specijalizacija sudova koji sude u predmetima za krivična dela izvršena na teritoriji Kosova i Metohije i koncentracija njihove nadležnosti, kako bi suđenja u ovim krivičnim postupcima bila efikasnija i dobila na značaju. Nova zakonska rešenja predviđaju da su nadležni za postupanje u predmetima za krivična dela u prvom stepenu Više javno tužilaštvo i Viši sud u Beogradu, a za postupanje u drugom stepenu Apelaciono javno tužilaštvo i Apelacioni sud u Beogradu. Takođe, predviđeno je da se u Višem javnom tužilaštvu u Beogradu obrazuje Posebno odeljenje za krivično gonjenje krivičnih dela koja su izvršena na teritoriji Kosova i Metohije, rečeno je.",Vlada usvojila Predlog zakona o proglašenju KiM za područje posebne socijalne zaštite,2024-10-28
"/ Milos 86 Vlada Srbije usvojila je dva programa, jedan za unapređenje privrednih aktivnosti, a drugi za uređenje seoskih domova, koji su od životne važnosti za ljude na selu, rekao je ministar za brigu o selu, Milan Krkobabić. On je rekao, kako je saopštio njegov Kabinet, da su ta dva konkusa za bespovatna sredstva dugo očekivana. „Danas su objavljena još dva dugoočekivana konkursa. Jedan se tiče unapređenja privrednih aktivnosti, proizvodnih, uslužnih i drugih koje nedostaju jednom selu, a neophodne su i bitan su izvor egzistencije“, rekao je Krkobabić. Dodao je da se drugi odnosi na obnovu i uređenje seoskih domova, a to su domovi kulture, zadružni domovi. „Ti seoski domovi biće multifunkcionalni, sa svim neophodnim sadržajima – društvenim, kulturnim, sportskim…“, rekao je Krkobabić. Za unapređenje privredne aktivnosti predviđeno je 50 miliona dinara, a maksimalni iznos koji jedna lokalna samouprava može da dobije je 3,6 miliona dinara. Nakon što dobije sredstva, jedinica lokalne samouprave je u obavezi da raspiše javni konkurs za dodelu bespovratnih sredstava preduzetnicima sa te teritorije, a iznos koji se odobrava jednom preduzetniku ne može prelaziti 1,2 miliona dinara. Svi zainteresovani gradovi i opštine mogu da pošalju svoju prijavu na taj javni konkurs do 8. novembra 2024. godine. Drugi, Program dodele bespovratnih sredstava za uređenje seoskih domova na ;teritoriji Srbije za 2024. godinu, predviđa sredstva za obnovu i uređenje objekata ;koji služe za potrebe kulturnog, socijalnog, obrazovnog, društvenog života seoskog stanovništva. Novac je namenjen za razne vrste zanatskih i montažnih radova, kupovinu opreme i uređenje enterijera. Za taj program izdvojeno je gotovo 150 miliona dinara, a maksimalni iznos koji jedna lokalna samouprava može da dobije za ove namene je 10 miliona dinara. Konkurs je otvoren do 22. novembra 2024. godine. Sve informacije o ovim Javnim konkursima nalaze se na sajtu Ministarstva za brigu o selu.",Krkobabić: Još dva konkursa od životne važnosti za ljude na selu,2024-10-28
"/piyaset Vlada Srbije je na današnjoj sedenici usvojila Uredbu o izmenama Uredbe o raspodeli podsticaja u poljoprivredi i ruralnom razvoju u 2024. godini kojom se, kako se navodi ""omogućava da se do kraja novembra isplati dodatnih 10.000 dinara svim poljoprivrednicima koji su ostvarili pravo na osnovne podsticaje u biljnoj proizvodnji u 2024. godini"". „Na sednici je usvojen izmenjen i dopunjen Zakon o podsticajima u poljoprivredi i ruralnom razvoju, koji u oblasti biljne proizvodnje predviđa da je regres za seme određen kao regres za sertifikovano seme i isplaćuje se u iznosu do 17.000 dinara po hektaru, što je znatno više nego iznos do 6.000 dinara, koliko je trenutno propisano“, navodi Vlada Srbije. Ministarstvo i poljoprivrednici potpisali sporazum: Isplata i dodatnih 10.000 dinara Ekonomija 27. okt 2024 32 Ekonomija 27. okt 2024 32 Pravo na regres za sertifikovano seme u 2025. godini može da se ostvari ako je račun o kupovini tog semena izdat u periodu od 1. avgusta 2024. godine do dana podnošenja zahteva. „U oblasti stočarstva omogućeno je da lice koje je ostvarilo pravo na podsticaje za kvalitetne priplodne mlečne i tovne krave u 2024. godini ostvari i pravo na dodatna sredstva za kvalitetne priplodne prvotelke“, navodi se u saopštenju Vlade Srbije. Pročitajte još: Neka udruženja poljoprivrednika ipak protestuju 1. novembra, nisu bili ni pozvani na pregovore Vesti 28. okt 2024 5 Vesti 28. okt 2024 5 Koje povrće smo najviše uvozili tokom proteklih 20 meseci: „U Srbiji, ljudi, nema krompira“ Ekonomija 14. okt 2024 16 Ekonomija 14. okt 2024 16",Vlada izmenila Zakon o podsticajima u poljoprivredi: Regres za seme do 17.000 dinara po hektaru,2024-10-28
"/ Blue Planet Studio Višegodišnje liste čekanja su boljka zdravstvenog sistema, od koje najviše stradaju pacijenti. Narodni poslanik i predsednik Odbora za zdravstvo Srbija centra prof. dr Dragan Delić smatra da uzrok ovog problema leži u lošoj kadrovskoj politici, koja je dovela do partijskog zapošljavanja. Da je za eliminisanje listi čekanja ključno rešavanje kadrovskog pitanja, slaže se i predsednica Sindikala lekara i farmaceuta, dr Gorica Đokić. Rešavanje liste čekanja je kao prioritet prvi postavio dr Dragan Milić iz Niša, kada je odlučio da on i lekari njegove Kardiohirurgije rade i vikendima da bi se lista „očistila“. Ovaj potez učinio je dr Milića prepoznatljivim u celoj zemlji, ali i doneo mu značajne političke poene na lokalnim izborima održanim u junu. Milićevim stopama pošao je novi/stari ministar zdravlja Zlatibor Lončar , a jedan od prvih koraka bilo je eliminisanje liste čekanja na skener i to tako što je odlučeno da pacijenti koji su na čekanju budu pozvani na pregled tokom vikenda 21. i 22. septembra. Ministar je posle sprovedene akcije izjavio da je lista čekanja na ovu dijagnostiku – ukinuta. Ovi potezi naveli su novinarku Sandru Petrušić da zaključi da su liste čekanje postale pitanje populizma. Narodni poslanik i predsednik Odbora za zdravstvo Srbija centra (SRCE) prof. dr Dragan Delić kaže za  da je koren problema u lošoj kadrovskoj politici i zabrani zapošljavanja, kojom je zdravstveni sistem „strpan u isti džak“ sa drugim javnim službama. Delić objašnjava da je zabrana zapošljavanja iz 2013. godine dovela do diskontinuiteta u kadrovskoj politici i prekinula praksu da stariji lekar iza sebe ostavi i za posao pripremi mlađeg kolegu koji će nastaviti rad. Umesto samostalnosti zdravstvenih ustanova da odlučuju o kadru koji im je neophodan i planiranju popune radnih mesta, odluku o tome je donosila komisija Vlade Srbije. Delić za  kaže da je Komisija potvrdno odgovarala da zahteve ustanova da se upražnjena mesta poprune, ali da je cela procedura dugo trajala. „Takva kadrovska politika je restriktivna, a treba da bude planska. Ako znam da tri lekara za pet godina idu u penziju, ja sad treba da šaljem lekare na specijalizaciju da bi ih zamenili kada dođe vreme“, objašnjava prof. Delić kako bi o zdravstvenom kadru trebalo da se vodi računa. On ističe da je od 2013. godine Srbija ostala bez 1.800 lekara specijalista, koji su otišli u penziju, inostranstvo ili privatnu praksu. Proteklih godina mnogo se govorilo o odlasku medicinskih radnika, lekara i medicinskih sestara, u inostranstvo. Dr Đokić kaže da je do 2018. i 2019. godine postojao trend rasta, a potom je usledila stagnacija tokom kovida. Od tada do danas broj otišlih lekara je konstantan i on iznosi između 300 i 500 godišnje, kaže predsednica Sindikata lekara i farmaceuta. „Oni, specijalisti, nose zdravstveni sistem. Oni koji su ostali su preopterećeni, a to je dovelo i do pravljenja lista čekanja“, kaže dr Delić. Ističe da je zabrana zapošljavanja iz 2013. godine, koja je ublažena prošle godine tako što je ustanovama ostavljeno da same popune 70 odsto praznih mesta, a o preostalih 30 i dalje odlučuje Vlada, otvorila vrata za partijsko zapošljavanje u zdravstvu. Objašnjava da je mali broj prijema doveo do toga da se traži veza za zapošljavanje, a da su prednost počeli da dobijaju partijski kadrovi. Kao primer navodi jedan dom zdravlja u unutrašnjosti Srbije, gde se zapošljavao određeni broj lekara. Dr Delić kaže da su ga pozvale koleginice koje su mu prenele da su posao dobili lekari koji su članovi partija vlasti i da je njihovo pitanje glasilo: „Doktore, šta mi sad da radimo?“. Prof. dr Delić saglasan je s ocenom da je partijskog zapošljavanja bilo i ranije, ali napominje da je ova vlast uspostavila potpunu kontrolu nad zdravstvenim ustanovama i njenim rukovodiocima. Razlog je – novac. „Interes je da potpuno kontrolišu novac. Oko 4,5 milijarde se godišnje potroši za zdravstveni sistem godišnje. To nije dovoljo, ali je mnogo. Oni hoće da imaju svoje ljude da bi te tokove novca kontrolisali“, kaže prof. dr Delić. Dr Delić: Hitno ukinuti propise kojima Vlada kontroliše popunjavanje slobodnih radnih mesta u zdravstvu Vesti 02. okt 2024 4 Vesti 02. okt 2024 4 Lončar: U januaru se ukidaju i liste čekanja za kataraktu i magnetnu rezonancu Vesti 19. okt 2024 20 Vesti 19. okt 2024 20 „Politizacija zdravstva je nedopustiva. Partija mora da izađe iz zdravstvenog sistema“, ističe prof. dr Delić i napominje da kadrovska politika mora da se zasniva isključivo na stručnoj komponenti, ozbiljnosti i pravilnosti. Predsednica Sindikata lekara i farmaceuta dr Gorica Đokić ocenjuje da se pre može govoriti o limitiranom zapošljavanju u zdravstvu, nego o samoj zabrani. Ona ističe da vladina komisija nikada nije odbila neku zdravstvenu ustanovu za popunu radnih mesta. Upitana o partijskom zapšljavanju na ovaj način, dr Đokić kaže da je uvek bilo da neko nekoga protežira. „Da neki dirketor zaposli nekoga jer ga je zamolio“, precizira dr Đokić. Država je poslednjih zaposlila veliki broj mladih lekara. Deo njih su u zdravstveni sistem ušli kao najbolji studenti Medicinskih fakulteta, dok je drugi deo primljen posle angažovanja tokom pandemije koronavirusa. Dr Đokić kaže da se u ovim slučajevima ne može sa sigurnošću govoriti o partijskom zapošljavanju, ističući da nikome ne piše na čelu kojoj partiji pripada. Dodaje i to da je prosek na fakultetu jedan od osnovnih kriterijuma, ne samo pri zapošljavanju, već i pri dodeljivanju specijalizacija. Upitana šta je ključno za smanjivanje, pa potom i ukidanje listi čekanja, sagovornica  na prvo mesto stavlja kadar, a potom ispravnost tehničke opreme. Dr Đokić kaže da je za pohvalu ulaganje u infrastrukturu i medicinske objekte, ali da treba ulagati i u ljude. „Lepše je ljudima da rade u lepim zgradama, a još je lepše kada nisu preopterećeni“, napominje predsednica Sindikata lekara i farmaceuta. Ulaganje u zgrade od važnosti je i za pacijente, dodaje doktorka. „Čovek mora da se oseća dostojanstveno i kada je bolestan“, zaključila je.",Ko su sve krivci za „liste čekanja“: Partijsko zapošljavanje napravilo probleme,2024-10-29
" U Specijalnom sudu u Beogradu danas u 10 sati se nastavlja suđenje Urošu Blažiću, koji je prošlog maja počinio masovno ubistvo u selima Malo Orašje i Dubona. Osim Uroša Blažića , kom se sudi zbog toga što je ubio devet i ranio 12 osoba, optužen je i njegov otac Radiša Blažić i to za nedozvoljeno držanje oružja, municije i eksplozivnih materija. Optuženi Blažići su pod policijskom pratnjom iz pritvora dovedeni u zgradu Specijalnog suda. Kao i na sva prethodna ročišta, i danas su došli brojni članovi porodica i prijatelji stradalih i povređenih u selima kod Mladenovca. Za današnje ročište planirano je ispitivanje veštaka i prikazivanje pojedinih video snimaka i izvođenje pisanih dokaza iz spisa predmeta. Do sada je u ovom procesu, koji je počeo u avgustu 2024, svedočilo oko 30 svedoka. Među njima najviše je oštećenih, kako ranjenih u tragičnom događaju, tako i članova porodica stradalih, ali su svedočili i prijatelji, bivše kolege i komšije optuženih Uroša i Radiše Blažića. Nova.rs: Ko i zašto krije identitet saputnika Uroša Blažića iz noći masakra? Vesti 25. okt 2024 6 Vesti 25. okt 2024 6 „Pala sam i pravila sam se mrtva“, svedočila ranjena u masovnom ubistvu kod Mladenovca Vesti 21. okt 2024 4 Vesti 21. okt 2024 4 Na suđenju za masovno ubistvo kod Mladenovca svedočili deda i ujna Uroša Blažića Vesti 21. okt 2024 0 Vesti 21. okt 2024 0 Podsetimo, Više javno tužilaštvo u Smederevu je za Uroša Blažića i njegovog oca predložilo kazne od po 20 godina zatvora. Zakon propisuje da Uroš Blažić ne može biti osuđen na doživotnu kaznu zatvora, jer je u trenutku kada je počinio zločin imao nepunu 21 godinu. Zbog toga je maksimalna kazna na koju može biti osuđen – 20 godina. Suđenje je iz bezbednosnih razloga iz Smedereva izmešteno u sudnicu Specijalnog suda, zbog incidenta koji se dogodio u maju 2024. na samom početku pripremnog ročišta u Višem sudu u Smederevu. Uroš Blažić je priznao krivicu i kazao da je spreman da odgovara za ono što je učinio. Dok je iznosio odbranu ispričao je da je ilegalno nabavljao oružje, a da njegov otac, koji je inače oficir u penziji, nije znao da ga poseduje. Radiša Blažić je negirao krivicu pred sudom i rekao da ne zna odakle potiče oružje pronađeno u njegovoj kući nakon masovnog ubistva 4. maja.","Nastavlja se suđenje Urošu Blažiću, planirano ispitivanje veštaka i prikazivanje video snimaka",2024-10-28
" U policijskoj stanici u Bosanskoj Krupi jedan policijski službenik je ubijen, a drugom se bore za život, potvrdio je za  potparol MUP-a Adnan Beganović. On je potvrdio i da je napad nožem počinio maloletnik. Napad se dogodio u policijskoj stanici. Ubijen je vođa smene, a drugi policijski službenik je teško ranjen, piše  Sarajevo. Povređeni policijski službenik je u bolnici i bore mu se za život. Maloletnik koji se sumnjiči za ovo delo je uhapšen. Na terenu su pripadnici Specijalističke jedinice, veliki broj pripadnika uniformisane policije, kao i inspektori MUP-a Unsko-sanskog kantona. Pacijent nožem ranio lekara jer mu nije dao uverenje za nošenje oružja Region 24. okt 2024 3 Region 24. okt 2024 3 Slovenački osnovac u školu doneo pištolj, slučajno upucao drugog učenika Region 26. apr 2022 1 Region 26. apr 2022 1","Maloletnik ubio policajca, drugog teško ranio u Bosanskoj Krupi",2024-10-24
"Deset dana pošto je počela grejna sezona, grejanja u Vrbasu i dalje nema i nije sasvim izvesno ni kada će ga biti. Račun Javnog komunalnog preduzeća je u blokadi, između ostalog i zbog duga Srbijagasu. Pažnju na problem skrenuli su gimnazijalci koji su drugi dan zaredom jedan čas umesto u hladnim učionicama proveli napolju – na suncu. Mada je grejna sezona formalno počela 15. oktobra, radijatori u Vrbasu su i dalje hladni, te je Vrbas jedino mesto u Srbiji u kojem grejanje još nije počelo. Na pitanje reporterke  da li ima grejanja u Vrbasu i kako se greju, meštani kažu da nema, a na drugo pitanje uglavnom odgovaraju duhovito – grejemo se na sunce. : Ima li grejanja u Vrbasu? „Ne“. : Koliko dugo? „Od prošle godine“. : I kako se snalazite? „Drhćemo“. „Sunce. Fotosinteza“, duhovita je druga građanka Vrbasa. „Solarno, na sunce, nema grejanja. Jedino to preostaje“, u istom duhu odgovara još jedan građanin. Neki su se snašli, jer se greju na drva ili uključuju kvarcnu peć, i već očekuju velike račune za struju. Grejanja nema, jer je javno komunalno preduzeće Standard u blokadi zbog neizmirenih dugova. Zbog problema sa grejanjem opozicioni odbornici iz Oslobodimo Vrbas zajedno sa građanima organizovali su mali skup ispred zgrade opštine, a potom su i imali i razgovor sa predstavnicima opštine, koji su im obećali da će u narednih par dana grejanje biti pušteno. Dodali su da problem sa grejanjem na početku grejne sezone nije isključivo kod privatnog partnera koji je obustavio isporuku toplotne energije, već da je problem i kod snabdevača gasom koji je energent koji se koristi, a to je Srbijagas, koji isto insistira da se deo novca uplati. Pitanje o tome zašto nema grejanja, da li su tačni navodi o neizmirenom dugu, kao i kada će grejanja napokon biti uputili smo i Javno-komunalnom preduzeću Standard i opštini Vrbas, ali odgovore nismo dobili.","Grejna sezona počela, ali ne i u Vrbasu: Građani duhovito o svojoj muci – „grejemo se na sunce, fotosinteza“",2024-10-26
"Ivana Dragičević sa  Zagreb rekla je u emisiji  Studio Live, povodom 10. rođendana regionalne platforme , da misli da smo ""napravili velike korake u medijskom prostoru"". Prema njenim rečima, ovih 10 godina izgleda „i kratko i dugo“. „Ne znam kako bih rekla. Ja sam bila prva izvršna producentkinja  u Hrvatskoj, sedela sam u zagrebačkoj režiji kada su emitovane prve vesti, to je bilo veliko uzbuđenje, ali i veliki uspeh, jer je bilo mnogo skepkse, barem u Zagrebu, svi su govorili nećete uspeti, propašćete i evo 10 godina je za nama“, kaže. Pre početka se, kaže, desilo i vatreno krštenje – velike poplave u regionu. „Koje su nam pokazale da imamo fenomenalan tim, kolege su se javljale uživo u program CNN pre nego što smo mi i počeli program. Potom izbeglička kriza, stotine lajvova, program uživo, kad pogledaš iza sebe čini se da možemo napisati enciklopediju, a u nekakvom vremenskom kontinuumu, to je dosta malo. Mislim da smo napravili velike korake u medijskom prostoru i sami sebi možemo da čestitamo“, kaže Dragičević. Pročitajte još Čestitke javnih ličnosti, kolega i predstavnika stranaka povodom rođendana  Vesti 30. okt 2024 10 Vesti 30. okt 2024 10 Adam Santovac: Ko god je radio na , nije se profesionalno obrukao Vesti 30. okt 2024 13 Vesti 30. okt 2024 13 Mišljenja je da uopšte živimo u vremenu u kojem su tradicionalni mediji i novinarstvo pod sve jačim pritiskom i udarom. „Iduće nedelje čekaju nas predsednički izbori u SAD, vidimo kakav je tretman prema medijima. Kada vidimo autoritarne tendencije koje se šire Evropom, uvek i stalno su meta mediji“, kaže. Kako je rekla, „može se i ne može upoređivati kontekst u Beogradu i Zagrebu“. „Ali jeste činjenica, postoji priča da se izbegavaju gostovanja kako bi se stvorio utisak da kod nas gostuju više opozicioni čelnici.  Zagreb ima koncept da imamo celodnevni program uživo, kada bi zbrojili minute gostovanja, da plaćaju prostor, ne bi imali toliko prostora“, kaže ona. Parafrazirala je izjavu – „prvo su došli po novinare, a onda više niko ne zna šta se dešavalo“. „Nije nam lako, ali kombinacija koju  ima, kombinacija znanja i iskustva i mladih ljudi koji i dalje smatraju da je novinarstvo važno, nešto što daje mala zrnca nade u ovim vremenima koja nisu laka nikome“, kaže ona. Pročitajte i „Da trajete još 100 godina“, „da budete još kritičniji na nepravdu“: Građani povodom 10. rođendana  Vesti 30. okt 2024 20 Vesti 30. okt 2024 20 Božić o 10. rođendanu : Vlast od početka pokušava da nas disciplinuje – istrajali smo da budemo novinari Vesti 30. okt 2024 20 Vesti 30. okt 2024 20 Prema njenim rečima, „u nekakvom razvojnom procesu 10 godina su se različiti koncepti pokušavali isprobati“. „Da smo nekako došli do modela da je važno da svaka televizija ima svoju nacionalnu priču, međutim, kada su te nekakve stvari bitne za sve nas, kada je reč o međunarodnim temama, onda imamo snagu zajedništva. Svi jedni druge nadopunjavamo, to je veliki asset za sve nas“, kaže ona. Mišljenja je da je za doba koje dolazi, u kome je „neregulisani big tech na sebe uzeo ulogu promotera raznih istina koje postoje u svetu izrazito bitno investirati u novinarstvo“. „U novinare, obrazovanje, koje će ljude činiti otpornim na ovo burno i turbulentno informacijsko okruženje u kome je nemalo bitan faktor i veštačka inteligencija“, kaže ona. Istakla je i da  sigurno ne bi bilo bez mnogih ljudi koji više nisu sa nama. „Jedan od krucijalnih je i moj dragi prijatelj i kolega iz Beograda Peđa Obradović, koji više nije s nama, stoga i tebi Peđa, ako nas čuješ, sretni tih 10 godina u koje si utkao sebe“, rekla je Dragičević.","Dragičević: Ovih 10 godina  izgleda i kratko i dugo, napravili smo velike korake u medijskom prostoru",2024-10-30
"/In Green Sjedinjene Države su u sredu uvele sankcije za skoro 400 novih pojedinaca i kompanija iz desetina različitih zemalja zbog pružanja vojne podrške Rusiji, među kojima su i dve firme iz Srbije i Crne Gore. Prema saopštenju Sekretarijata za finansije, Srpska firma Ventrade DOO iz Subotice povezana je sa kompanijom Promsvyazradio iz Rusije. Kako se navodi, Ventrade je izvozio radio uređaje vojne klase ruskoj firmi Promsvyazradio koja proizvodi opremu za radio emitovanje, a uvozi i tehnologiju dvostruke namene visokog prioriteta u Rusiju, piše VOA . Kompanija iz Srbije je označena za sankcije na osnovu izvršne uredbe američke vlade (E.O. 14024), zato što je pružala finansijsku, materijalnu i tehnološku podršku ruskoj kompaniji Promsvyazradio, ili joj pak slala robu i usluge. Prema podacima iz Registra poslovnih subjekata Srbije, firma Ventrade je osnovana 6. aprila 2022. godine, manje od dva mjeseca nakon početka invazije Rusije na Ukrajinu, sa 120.000 dinara osnivačkog kapitala. Firmu je osnovala i bila joj direktorica mađarska državljanka Renata Meznerics. Pročitajte još: Evropski dopisnik  o izveštaju EK: Srbija nije napredovala, neophodna promena u glavama političara Vesti 30. okt 2024 14 Vesti 30. okt 2024 14 Vučeviću uručen izveštaj EK o Srbiji: Shvatili smo poruke Brisela koje ne čujemo prvi put Vesti 30. okt 2024 63 Vesti 30. okt 2024 63 Borel: Zemlja ne može da bude članica EU i da održava odnose sa Rusijom Vesti 30. okt 2024 270 Vesti 30. okt 2024 270 Od jula 2023. godine, kao direktor i osnivač firme je upisan Zsolt Lajgut, takođe državljanin Mađarske. Prema pisanju RSE, koji je analizirao komericijalnu bazu sa detaljima o međunarodnoj trgovini Sinoimex, Ventrade je u periodu od septembra 2022. godine do juna 2023. godine kompaniji Promsvyazradio prodao robu u vrednosti od oko 529.000 evra. Roba je reeksportovana za Rusiju preko Nemačke u vrednosti od oko 310.000 evra, zatim Malezije vrednosti od oko 183.000 evra i u ukupnoj vrednosti od 35.000 evra u pošiljkama iz Austrije, Kine i Meksika, navodi se u tekstu RSE, uz napomenu da je poslovanje kompanije Ventrade blokirano u 2023. godini. Takođe je sankcionisana crnogorska kompanija Društvo Sa Ogranicenom Odgovornoscu International Business Corporation Bar (IBC) u vlasništvu ruskog državljanina Sergeja Kokoreva zbog izvoza vojne opreme iz Crne Gore u Rusiju. Kako se navodi u saopštenju, Kokorev je svoju kompaniju koristio za pretovar mašinskih centara i kugličnih ležajeva evropskog porekla za korisnike u Rusiji, među kojima je kompanija AMS Tekhnika koja učestvuje u velikoproodajnoj distribuciji industrijske mašinerije i opreme. „SAD neće tolerisati izbegavanje sankcija Rusiji“ Od pomenutih 400 pojedinaca i kompanija, Sekretarijat za finansije je sankcionisao 274 kompanije i pojedinca, dok je Stejt department uveo sankcije za više od 120, a Sekretarijat za trgovinu dodao još 40 kompanija i istraživačkih institucija listi onih koji će snositi trgovinske posledice zbog navodne podrške ruskoj vojsci. Potez američke vlade je do sada najveća akcija da se suzbije izbegavanje sankcija preko trećih zemalja, rekao je za Rojters jedan zvaničnik Stejt departmenta. Sankcijama su obuhvaćene desetine kompanija iz Kine, Hong Konga i Indije, što je najveći do sada broj obuhvaćen istim paketom sankcija, dodao je taj zvaničnik. Merama su takođe pogođene kompanije i pojedinci u Rusiji, Ujedinjenim Arapskim Emiratima, Tajlandu, Maleziji, Švajcarskoj i drugim zemljama. Sankcije su signal da će SAD nastaviti da reaguju na izbegavanje sankcija uvedenih Moskvi zbog invazije na Ukrajinu u kojoj su ubijene ili ranjene hiljade ljudi i uništeni celi gradovi. „Ovo treba da pošalje ozbiljnu poruku vladama i privatnim sektorima tih zemalja da je vlada SAD rešena da odgovori na izbegavanje sankcija Rusiji i nastaviti da vrši pritisak na Rusiju da okonča rat u Ukrajini“, rekao je zvaničnik. „SAD i saveznici će nastaviti da preduzimaju odlučne korake širom planete da zaustave protok ključne robe i tehnologija koje su Rusiji potrebne da bi vodila svoj ilegalni i nemoralni rat protiv Ukrajine“, saopštio je zamenik sekretarijata za finansije Vali Adejemo. SAD su više puta upozoravale da se Rusija ne snabdeva naprednim komponentama koje uključuju mikroelektroniku za koju Amerika i Evropska unija veruju da se koriste u ruskom ratu protiv Ukrajine. Zvaničnik Stejt departmenta rekao je da je povećan izvoz takve robe iz Indije u Rusiju. Drugi zvaničnik je, za to vreme, u utorak rekao za Rojters da više od 70% robe visokog prioriteta koja stiže u Rusiju potiče iz Kine, a procenjuje se da je vrednost te robe od početka rata bila 22 milijarde dolara.",SAD uvele sankcije firmama iz Srbije i Crne Gore zbog vojne saradnje sa Rusijom,2024-10-30
" Većina bivših radnika turske kompanije Džinsi u Leskovcu dobila je deo zaostalih plata iz Fonda solidarnosti, objavio je JUGpress. „Njima je isplaćen minimalac, a za ostatak će morati da sačekaju prodaju imovine turskog investitora“, rekao je za Regionalnu informativnu agenciju JUGpress stečajni upravnik Džinsija Dejan Petković.Dodao je da je Fond solidarnosti isplatio minimalac po 336 rešenja i da su novac dobili svi koji su se prijavili. JUGpressu se javilo nekoliko radnika koji nisu, kako tvrde, bili obavešteni da treba da prijave svoja dugovanja. „Mi nemamo obavezu da ih obaveštavamo. Onog momenta kada radnik dobije zaključak o priznatom potraživanju, on dalje preduzima svoje korake. A Zakonom o stečaju nije predviđeno da oni mogu da naplate svoje plate preko Fonda solidarnosti“, objasnio je Petković. Spirić (SSP): Radnici Džinsija u Leskovcu po drugi put ostaju bez posla, lažna Vučićeva obećanja Vesti 08. apr 2024 3 Vesti 08. apr 2024 3 Međutim, kako je rekao, nije uobičajeno, ne dešava se često da se zaostale plate, makar minimalac, isplaćuje iz Fonda solidarnosti, i da se možda zbog toga ljudi nisu interesovali. Činjenica da je praktično Fond solidarnosti, koji novcem pune svi građani, isplatio deo zaostalih plata radnicima koje im je ostao dužan investitor iz Turske je u najmanju ruku čudna, piše JUGpress Radnicima je, potvrdio je Petković, uplaćen i staž koji nije bio regulisan. On je kazao da je grad Leskovac prijavio dugovanja Džinsija, za koja još uvek nije razjašnjeno zašto ih nisu ažurnije potraživali od turske kompanije. Bivši radnici Džinsija su više od godinu dana čekali na minimalne isplate. Uprava Džinsija poslala je radnicima 4. jula prošle godine poruku da zatvaraju fabriku u Leskovcu, da idu u stečaj i poručila im da se „ne sekiraju“ i da će da im isplate zaostale plate, što nije urađeno. Džinsi je u obnovu tekstilnog postrojenja u Leskovcu i opremu 2011. uložio 2,75 miliona evra, dok je država toj kompaniji odobrila pomoć u iznosu od 1,75 miliona evra i ustupila na korišćenje oko četiri hektara zemljišta.","JUGpress: Radnici Džinsija u Leskovcu dobili deo zaostalih zarada, za ostatak čekaju da se proda imovina",2024-10-29
" Pljevljak Emir Lojo spasio je lekara neuropsihijatra Doma zdravlja u Pljevljima Ilhana Tursumovića koga je pre nekoliko dana na radnom mestu napao nožem sugrađanin D. V. nakon što je odbio da mu izda lekarsko uverenje za nošenje oružja. Lojo je ispričao da je savladao napadača, što je potvrdilo i više izvora, pišu Vijesti . Predsednik Opštine Dario Vraneš kazao je da će hrabrog sugrađanina primiti sutra. Lojo kaže da je u čekaonici, sa drugim pacijentima, čekao red na pregled u susednoj ordinaciji, jer mu je bilo potrebno lekarsko uverenje kako bi konkurisao za posao, kada je iz ordinacije istrčala medicinska sestra dozivajući u pomoć. Ne razmišljajući o posledicama, Lojo tvrdi da je utrčao u ordinaciju gde je zatekao krvlju oblivenog doktora Tursumovića i čoveka kako drži nož pod njegovim grlom. Priča da je napadač pružao jak otpor dok je pokušavao da mu otme nož. Kada je uspeo, tvrdi da ga je oborio na bolnički krevet i da su mu u pomoć pritekla još dvojica momaka, prenose Vijesti. Potom, kaže, pozvao je policiju. „Dok sam čekao u čekaonici sa još šest ili sedam osoba iz susedne ordinacije u kojoj je radio doktor Tursumović istrčala je medicinska sestra dozivajući u pomoć. Rekla je da je neko nožem napao dr Turusmovića. Bez razmišljanja sam utrčao u ordinaciju gde sam zatekao čoveka kako drži nož pod grlom doktoru, koji je bio obliven krvlju. Krenuo sam prema napadaču, uhvatio ga za ruku i nekako mu oteo nož. Pružao je jak otpor, čini mi se nikad jačeg čoveka nisam video. Oborio sam ga na krevet. Još dvojica momaka su pritekla u pomoć. On je vikao i govorio da ga pustimo. Držali smo ga dok nije došla policija“, ispričao je Lojo. Kaže da se još nije oporavio od šoka i onoga što je video tog dana i da su sekunde doktora Tursumovića delile od smrti. „Još su mi ruke plave od borbe s napadačem, a u jednom trenutku oštrica njegovog noža bila je blizu mog stomaka. U tom trenutku nisam ni znao kako je dr Tursumović, niti sam primetio kada su ga izneli iz ordinacije. Samo se sećam da je doktor bio obliven krvlju. Kasnije je došlo i obezbeđenje bolnice“, navodi. Lojo kaže da je tog dana došao u bolnicu da izvadi lekarsko uverenje, jer je nameravao da konkuriše za posao vozača u Domu starih u Pljevljima, iako je po struci ekonomista. Na taj korak se odlučio jer, kako priča, godinama nije uspeo da nađe zaposlenje u struci. Tursumović je teško povređen u napadu i leči se na hirurškom odeljenju pljevaljske bolnice. Povezane vesti: Pacijent nožem ranio lekara jer mu nije dao uverenje za nošenje oružja Region 24. okt 2024 3 Region 24. okt 2024 3",Spasio doktora koji je bio napadnut nožem: „Još su mi ruke plave od borbe“,2024-10-27
" Nakon što je bivša ministarka rudarstva i energetike Zorana Mihajlović javno iznela spisak ljudi koji su navodno želeli da prodaju zemlju kompaniji Rio Tinto, među kojima je, kako je rekla, i aktivista Zlatko Kokanović, stručnjaci za pravo ističu da je objavljivanjem takvih dokumenata bivša ministarka postupila nezakonito, piše Danas. Advokat Jovica Todorović navodi za Danas da ne postoji zakonski, pravni osnov za tvrdnju da je nedopušteno objavljivanje informacije da je Kokanović nešto potpisao, pa ni za pokazivanje slike njegovog potpisa. „Problematično je, međutim, to što nije jasno, odnosno ne objavljuje se šta je tačno potpisao. To ukazuje da se taj potpis zapravo zloupotrebljava radi njegove diskreditacije. Razlog te diskreditacije je, izvesno, njegov angažman protiv projekta Jadar“, ukazuje Todorović za ovaj medij. Po, kako dodaje, „nemuštim“ objašnjenjima Zorane Mihajlović, ali i samog Kokanovića, sagovornik Danasa kaže da se naslućuje da je taj potpis dat u sklopu nekakvih neobavezujućih pregovora između meštana i kompanije Rio Tinto u kojima su oni koji žele da prodaju svoju zemlju kompaniji pokušavali da postignu što veću cenu, „Kokanović se pridružio iako nije imao nameru da svoju zemlju proda, kako bi pomogao komšiji… Taj dokument izvesno potiče od kompanije Rio Tinto. Iz toga se zaključuje više stvari. Prvo, ta kompanija otkriva detalje iz pregovora sa privatnim licima o kupovini zemlje koja je njihovo privatno vlasništvo, što nije etično, protivno je dobrim poslovnim običajima i poslovnom moralu. To dakle govori o toj kompaniji“, naglašava Todorović za ovaj medij. Dodaje, piše Danas, da su oni koji ga koriste u javnosti, najverovatnije dobili od kompanije, što znači da ih je kompanija angažovala da tim dokumentom diskredituju njene protivnike. „Eksproprijacija zemljišta za projekat Jadar je moguća samo ako bi država to omogućila donošenjem posebnih propisa kojima bi se utvrdilo da postoji javni interes za taj projekat, odnosno da je u javnom interesu da tu bude rudnik litijuma. Slično kao što je postupljeno donošenjem lex specialisa za zemljište na kome se gradi Beograd na vodi. Dakle, sa ovom vlašću sve je moguće“, zaključuje Todorović za Danas. Rio Tintu za rudnik nedostaje 209 parcela, iz Nedeljica poručuju da mogu samo da im otmu zemlju Vesti 26. okt 2024 159 Vesti 26. okt 2024 159 Rio Tinto ćuti na pitanje  o mogućem partnerstvu sa državom, a svakodnevno reaguje na sve o projektu Jadar Vesti 25. okt 2024 9 Vesti 25. okt 2024 9 Advokat Vladimir Terzić je rekao da je iznošenje ličnih ili poslovnih podataka protivzakonito i da je uloga bivše ministarke u Rio Tintu nejasna, ali da je jasno da za njih lobira. Danas podseća da je bivša ministarka rudarstva i energetike Zorana Mihajlović i ekološki aktivista Udruženja Ne damo Jadar Zlatko Kokanović bili su gosti emisije Uranak na televiziji K1, u kojoj su razgovarali na temu iskopavanja litijuma u Srbiji. „Isprobali smo sve institucionalne borbe koje smo mogli, ali ova država i aktuelna vlast nemaju sluha za naše zahteve. Imali smo predlog zakona i inicijativu sa 38 hiljada potpisa, koja već dve i po godine stoji, a tiče se zabrane primenjenih geoloških istraživanja i eksploatacije litijuma na teritoriji Republike Srbije“, izjavio je Kokanović i objasnio zbog čega se plaše rudarenja, prenosi ovaj medij. Međutim, Zorana Mihajlović smatra da su podaci koje je Kokanović izneo netačni. „Sve što je rekao je netačno. Mislim da treba da krenemo od osnovnih informacija o Jadaritu. Srbija ima Jadarit, jedinstven mineral u svetu koji često sadrži litijum i bor. U narednim decenijama, litijum će biti jedna od najvažnijih kritičnih sirovina. Uz njega tu su i bakar, zlato, timon. Zemlje koje poseduju litijum nemaju kompoziciju litijuma kakvu imamo mi. Na razne načine se eksploatišu, i verujem da je došlo do mišljenja stručnjaka koji su bliski Kokanoviću i drugima, a koji tvrde da će ta eksploatacija biti katastrofalna, da će Jadar nestati i slično. Čudo je što ga imamo, i treba da ga eksploatišemo po najvišim ekološkim standardima. Godina 2019. je zanimljiva, posebno za gospodina Kokanovića. Tada je pregovarao o prodaji svog zemljišta i slagao se sa idejom o izgradnji rudnika“, rekla je Mihajlović, prenosi Danas. Bivša ministarka je istakla da je Kokanović 2019. godine želeo da proda svoje zemljište, navodi se u tekstu. „To treba da čuju građani, pošto ste Vi veliki ekolog i nećete ništa da prodate. Niste mogli da postignete cenu koju ste želeli. Dodatno, taj deo zemljišta nije bio toliko važan za samu kompaniju, pa ste odustali i postali aktivista. Sve ovo što postoji, to su vaši potpisi, to je javno,“ rekla je Mihajlović, pokazujući papire koji bi to trebalo i da dokažu. Kokanović je pokušao da objasni zbog čega se njegov potpis i potpis njegovog brata našao na tim papirima. „To je potpis koji je jedan naš tražio da izađemo u susret, tražio je cenu od 300 evra po hektaru. U oktobru 2020. godine, nazvao me je neki advokat Stefan i pitao hoću li da prodam zemlju. Rekao sam da nemam zemlju za prodaju, i više me nikada nisu zvali. To je komšija koji je tada imao neku organizaciju koja se navodno borila protiv rudnika, a koji je prodao svoju kuću i imanje. Nikada nisam nudio, niti sam imao zemlju za prodaju,“ rekao je Kokanović.","Advokat Todorović: Iznošenje podataka o prodaji zemlje Rio Tintu neetično, Terzić kaže – protivzakonito",2024-10-30
" Pripadnici Ministarstva unutrašnjih poslova, UKP, SBPOK, Odeljenja za suzbijanje trgovine ljudima i krijumčarenja ljudi, uhapsili su dve osobe zbog postojanja osnova sumnje da su izvršile krivično delo trgovina ljudima. Uhapšene B. P. (30) i M. O. (25) iz Beograda se sumnjiče da su od 2023. do januara 2024. godine,poznajući teške prilike oštećene (2004), najpre je vrbovali, a zatim predavali drugima radi eksploatacije u vidu prostitucije, sve radi sticanja protivpravne imovinske koristi za sebe. Pretresom osumnjičenih pronađeno je i oduzeto nekoliko telefona i sim kartica. Osumnjičenima je određeno zadržavanje do 48 sati i oni će, uz krivičnu prijavu, biti sprovedeni u Više javno tužilaštvo u Beogradu. Povezane vesti Zaštitnik građana: Žrtve trgovine ljudima u Srbiji sve češće deca, potreban sistematski zakon Vesti 18. okt 2024 2 Vesti 18. okt 2024 2 Novosađaninu 30 dana pritvora zbog trgovine ljudima Vesti 23. avg 2024 0 Vesti 23. avg 2024 0",Uhapšene dve osobe zbog sumnje da su trgovale ljudima,2024-10-24
" U Višem javnom tužilaštvu u Beogradu saslušan je Stevan G. (29) od kojeg je 27. oktobra ove godine zaplenjeno 43 kilograma različitih narkotika i pištolj s municijom. Osumnjičeni se na saslušanju branio ćutanjem, a tužilaštvo je sudiji za prethodni postupak Višeg suda u Beogradu predložilo da odredi pritvor da ne bi ponovio krivično delo u kratkom vremenskom periodu, saopštilo je VJT. Njemu se na teret stavlja krivično delo „neovlašćena proizvodnja i stavljanje u promet opojnih droga u sticaju“ s krivičnim delom „nedozvoljena proizvodnja, držanje nošenje i promet oružja i eksplozivnih materija“. Droga je pronađena na tri različite lokacije, a u pitanju je ukupno 20 kilograma kanabisa, 22,8 kilograma hašiša i 0,02 grama kokaina. Od osumnjičenog je zaplenjen i pištolj marke „Crvena zastava“ s pet komada municije u okviru, koji je nelegalno držao. Pročitajte još Mladić u Beogradu uhapšen sa 40 kilograma droge i nelegalnim pištoljem Vesti 27. okt 2024 1 Vesti 27. okt 2024 1",VJT: Saslušan mladić kod kojeg su pronađena 43 kilograma droge,2024-10-29
"Nova.rs/Nenad Lazić Očekuje nas još jedan sunčan dan uz temperature oko prosečnih vrednosti. Širom cele Srbije trenutno je aktiviran žuti meteoalarm zbog jutarnje magle koja može smanjivati vidljivost ispod 200 metara. Magla se ponegde može zadržati i tokom prepodneva. Poseban oprez savetuje se učesnicima u saobraćaju. Polje visokog vazdušnog pritiska Srbiji će i danas obezbediti pretežno vedro nebo i sunčano vreme. Umereno topla vazdušna masa zadržaće temperature u okvirima prosečnih vrednosti za oktobar. Danas u najtoplijem delu dana do 21 stepen. Po kotlinama i nizijama magla bi se mogla zadržati i tokom prepodneva i u tim predelima biće malo hladnije. U ostatku zemlje pretežno sunčano i suvo. Duvaće slab severozapadni vetar. Maksimalna temperatura od 17 stepeni do 21 stepen. Narednih dana se zadržava pretežno sunčano i suvo vreme, uz hladna i maglovita jutra. Temperatura će se kretati do 20 stepeni, a od nedelje nešto svežije, do 14. Vreme ne odgovara srčanim bolesnicima, koronarne jedinice pune Vesti 29. okt 2024 0 Vesti 29. okt 2024 0","Žuti meteoalarm zbog magle, narednih dana pretežno sunčano i suvo vreme",2024-10-30
" Hrvatska Na proslavu desete godišnjice postojanja  televizije u Zagrebu okupio se veliki broj ljudi iz političkog i javnog života, a svima im je zajedničko što su ostavili traga na . “Upravo zato danas ništa značajnije ne može proći bez  jer naši reporteri su uvek tamo gde treba da budu, bez ikakvog rezanja nema jer sve ide uživo. I ponosno ćemo postavljati pitanja koja treba pitati, što planiramo raditi i dalje”, rekla je naša Jelena Bokun. Neki sagovornici nisu uvek srećni zbog toga, ali svi to cene – pružanje prilike da se čuje svačije mišljenje, navode kolege iz Zagreba. “Svaka čast na desetoj godišnjici. Sećam se dok sam još bio u Saboru,  se gledao non-stop. Stalno si ‘up to date’ dok ga gledaš. Kao gradonačelnik imam manje vremena da gledam, ali pratim koliko stignem i moram reći da  ima balansiran pristup svim temama i sagovornicima. Dobra ste stvar za hrvatsku demokratiju”, rekao je gradonačelnik Zagreba Tomislav Tomašević. Predsednik SDP-a Siniša Hajdaš Dončić kazao je da  Zagreb posao radi kvalitetno i profesionalno i da su uvek na pravom mestu. “Želim da ostanete takvi kakvi jeste”, kazao je. Nadovezala se Ivana Kekin, narodna poslanica: “Veliki sam gledalac  televizije. Radite izrazito važan posao. Načinom na koji se bavite temama, ne puštate teme i otvarate teme. Naša medijska scena bi izgubila da vas nema i želim vam još puno godina.“ Bivša premijerka Jadranka Kosor podsetila je da bez nje nisu prošli nijedni parlamentarni i predsednički izbori u  studiju, a ministar spoljnih poslova Gordan Grlić Radman istakao je potrebu za otvorenosti i bez cenzure. “Škakljiva pitanja mi ne smetaju. Došao sam vam ovde da vam čestitam i zaželim svako dobro“, naveo je. Ministarka kulture Nina Obuljen Koržinek takođe je poželela što više objektivnosti i profesionalnosti u medijima. “To je ono što nam treba u hrvatskim medijima. Sigurno da se dolaskom  unela dinamikua u pristup vestima i digli ste jedan respektabilni informativni program. Imali smo dobru saradnju, nekad smo bili malo nezadovoljni. Posebno se sećamo moje izjave da ste s one strane zakona. Nama bi bilo draže da kao medij imate pun pravni identitet u Hrvatskoj, ali to je legitimna poslovna odluka vaših vlasnika. Mi se, u svakom slučaju, kao Vlada odazivamo, dolazimo u vaše emisije i cenimo doprinos koji dajete, čak i kad je kritičan. To nam je poticaj da budemo bolji”, kazala je.","Na proslavu 10 godina  televizije u Zagrebu vlast došla, iako je kritikuju",2024-10-29
"TANJUG/ STRAHINJA AĆIMOVIĆ/ bg Predsednik Srbije Aleksandar Vučić izjavio je da premijer Srbije Miloš Vučević nije uradio ništa loše zbog čega bi predsednica Evropske komisije Ursula fon der Lajen otkazala sastanak sa njim, već je suština da ljudi u Briselu ne mogu da podnesu da se on sastane sa ruskim ministrom, a potom sa predsednicom Evropske komisije. Vučić je rekao za TV Prva da je Srbija samostalnom spoljnom politikom uspela da sačuva poštovanje predsednika Rusije Vladimira Putina, iako on nije otišao na samit BRIKS u Kazanju, kao i poštovanje Ursule fon der lajen. „Srbija je na evropskom putu, jer se njena politika ne menja preko noći u kafani“, rekao je Vučić i ponovio da Srbija čuva prijateljstvo da Ruskom Federacijom i da sa Kinom ima izuzetne odnose. On je rekao i da je Srbija „poprište hibridnog rata“ spoljnih službi koje učestvuju u sukobima u Ukrajini, a neke na Bliskom istoku i na Pacifiku, a žele svaki narod i svaku zemlju pod svojom kontrolom. PROČITAJTE I: Đilas poručio Fon der Lajen: Podrškom Vučiću zadajete najjače udarce ideji evropske Srbije Vesti 26. okt 2024 170 Vesti 26. okt 2024 170 Vulin: Funkcioneri SPS mogu da napadaju Vučića, ali kada napuste koaliciju Vesti 26. okt 2024 18 Vesti 26. okt 2024 18 „U tom hibridnom ratu sve strane se koriste istim tehnikama, istim ljudima, svima puna usta slobode, svima puna usta zaštite interesa Srbije, a svi rade za treću stranu, što je za mene sve teže da tolerišem i trpim“, rekao je Vučić. Dodao je da se protivi bilo kakvoj vrsti podela u Srbiji kada su u pitanju Evropska unija ili BRIKS. Vučić je ocenio da se vodila „jeziva“ kampanja protiv Nemačke i poručio da se to ne sme raditi, uz podsećanje da oni zapošljavaju 83.000 ljudi, odnosno da 300.000 ljudi živi od toga. „Ono što je sad važno, što želim samo da ljudi znaju, vi imate oštru podelu u Srbiji protiv koje sam strahovito i izričito ću se protiviti takvoj vrsti podele. To je ta podela Evropska unija, Briks. Jeziva je bila kampanja protiv Nemačke, protiv Ursule fon der Lajen, protiv Anelene Berbok, što god ja mislim o Ursuli fon der Lajen, a mislim sve najbolje, sa Analenom Berbok gotovo nisam ni u čemu saglasan, ali to ne smete da radite, ne zato što se nekome dodvoravate. Zapošljavaju 83.000 ljudi“, podsetio je Vučić. Na pitanje da li je to deo odgovora na pitanje EU ili BRIKS rekao je da nije i da je njegov odgovor mnogo složeniji od toga. On je rekao da su se pojavljivala lažna istraživanja javnog mnjenja vezano za EU i BRIKS. Naveo je da u 43 odsto koji su za članstvo Srbije u EU njih 50 odsto iz stranke čiji je član, a u 42 odsto koji su za BRIKS su iz SNS 54 ili 55 odsto. „Hoću da vam kažem da SNS uvek predstavlja Srbiju i sve različitosti u njoj, zato što je „catch-all party“, zato što obuhvata sve, i sve što vidite u samoj Srbiji uvek možete da vidite i u toj političkoj partiji. Nije to baš sve tako. Ovo je pod idealnim uslovima i ovo je da se ja ne izjašnjavam direktno. Moje direktno izjašnjavanje za bilo koju od te dve strane (EU ili BRIKS) jasno dovodi do ogromne prednosti za tu stranu“, naveo je Vučić. Pretnje bankama i trgovinskim lancima jakim odgovorom države Predsednik Srbije Aleksandar Vučić izjavio je danas da nema razloga da brine o rejtingu jer istraživanje pokazuje da Srpska napredna stranka (SNS) ima, kada je uz nju, 48, 3 odsto.“Drugi su socijalisti sa 7,1 odsto, zatim Đilasova stranka sa 5,4 a (Savo) Manojlović 4, 9 odsto. Nisam zabrinut za rajting, ali sam zabrinut za sudbinu Srbije. Ludilo se proširilo, ljudi ako Boga znate zaustavite rat, neće biti struje i hrane (u Evropi)“, rekao je Vučić, za TV Prva. Kako je naveo, ne traži ljubav od građana za svoje poteze ali kad izađu na birališe ipak glasaju racionalno i shvataju da se živi bolje. On je istakao da će banke i trgovinski lanci dobiti jasan „odgovor države“ zbog „nenormalno velikih para“ koje zarađuju zbog previsokih kamata, odnosno izuzetno velike trgovinske marže. „Nemojte da iskorištavate gostoprimstvo ove države, nemojte da mislite da smo budale“, rekao je Vučić, navodeći da čeka da vidi odluku Komisije za zaštitu konkurencije pa će onda „da pita Merkator i ove druge“. Prema njegovim rečima, čeka da li će biti kazni i kakve mere, „a mora da bude mera – dole sa tim cenama (u trgovnskim lancima)“, navodeći da banke uzimaju „ne zelenaške nego ludačke kamate, po 28 odsto na kartice za nedozvoljeni minus“.",Vučić: Vučević nije ništa kriv zbog odluke Fon der Lajen da otkaže sastanak,2024-10-26
"Zašto se referendum o tome da li su građani za to da Apoteke Kraljevo ostanu u lokalima koje je Grad izdao privatnoj firmi, pretvorio u obračun opozicije i vlasti? Opozicija smatra da je gradonačelnik Kraljeva dobio instrukcije da ni po koju cenu ne sme da dozvoli da se referendum održi. Zato se nameće pitanje, da li to znači da kraljevački naprednjaci nemaju snagu da izvedu svoje članstvo koje bi glasalo protiv? Nakon što je opozicija u Skupštini Kraljeva predala GIK-u 11.000 potpisa za referendum o Apotekama Kraljevo, naprednjaci su saopštili da su počeli da im se javljaju obmanuti građani. Ne GIK-u, čija je predsednica preko noći podnela ostavku, nego direktno u centralu SNS u Kraljevu. A baš tu ih je čekao notar kako bi sve to zaveo. „Pošteno smo skupljali potpise, tužićemo ih“: Kako se referendum o Apotekama Kraljevo pretvorio u obračun naprednjaka i opozicije Vesti 28. okt 2024 0 Vesti 28. okt 2024 0 Kako su potpisi građana za opstanak Apoteke Kraljevo završili u – mesnim odborima SNS Vesti 15. okt 2024 2 Vesti 15. okt 2024 2 Ispostavilo se da se „javilo“ tek njih 300 – nedovoljno da se broj potpisa spusti ispod 10.000, što ne bi bilo dovoljno za održavanje referenduma. A, onda je ponovo stiglo saopštenje, i ovoga pute ne iz GIK-a, već iz SNS. Pronađeno je više od 2.000 potpisa koji su nepravilno uneti. Predrag Voštinić, odbornik Lokalnog fronta kaže za  da je vlast za tu priliku već odredila koje će overivače „žrtvovati“ i pokrenuće navodne krivične procese protiv njih. „Između ostalog navodi se da se ne vidi dobro pečat. Da nije uneto imem i prezime zvaničnog overivača. Nisu uneti mesto, datum. Negde sve to, a negde sasmo deo toga. Dakle, nijedna od njih nije greška ljudi koji su prikupljali potpise. Niti onih koji su organizovali inicijativu. Dakle oni vam kažu kako treba i da oni moraju da overavaju. I onda vam kažu da zbog naših grešaka nećete moći da sprovedete inicijativu. E, baš neće moći“, kaže Voštinić za . Prema Voštinićevim rečima, gradonačelnik Kraljeva ne sme da dozvoli da se referendum održi. „Lokalna vlast se mnogo malo pita i sva ta priča oko toga ko ima interes da se ovaj referendum ne održi. Istina je da je rejting vladajuće stranke jako narušen i ugrožen, i zato se niko iz lokalne vlasti i ne pita, kao i za većinu stvari. Njima kažu da to ne sme da se desi“, kaže on. A onda samo pokazuju svoju prirodu – osionost, prostakluk, bahatost… Sve ono što definiše ljude koji trenutno upravljaju ovim procesom“, objašnjava Voštinić. U saopštenju SNS se navodi da će nadležno radno telo Skupštine Kraljeva u roku od sedam dana dati rok ne kraći od 15 kalendarskih dana za dopunu potpisa. Ali, kako kažu, „ocenjuju“ da opozicija neće uspeti da prikupi potpise koji nedostaju za održavanje referenduma.",Naprednjaci preuzeli ulogu GIK-a: Hoće da se referendum o Apotekama Kraljevo nikako ne održi,2024-10-28
"Tanjug/AP Photo/Vlasov Sulaj Albanska opozicija blokirala je danas raskrsnice širom zemlje zahtevajući da aktuelnu vladu zameni tehnokratska privremena vlada pre parlamentarnih izbora sledeće godine. Poslanici su predvodili stotine pristalica opozicije na skupove na glavnom ulazu u Tiranu i na pet drugih glavnih raskrsnica širom zemlje kako bi blokirali saobraćaj. „Građanska blokada, danas ili nikad“ bio je slogan protesta na sajtu glavne opozicione Demokratske partije. U Tirani su opozicioni poslanici parkirali automobile kako bi blokirali saobraćaj na tri sata. Fon der Lajen zapadnobalkansku turneju počela u Tirani: Proširenje EU ostaje prioritet Vesti 23. okt 2024 4 Vesti 23. okt 2024 4 Konzervativne demokrate na čelu sa bivšim premijerom Salijem Berišom dugo su optuživale socijaliste premijera Edija Rame za korupciju, manipulisanje ranijim izborima i uzurpiranje pravosuđa. Policija je upozorila da je ometanje saobraćaja krivično delo za koje je zaprećena kazna do tri godine zatvora. Hiljade policajaca je raspoređeno da zaštite vladine zgrade. Demokrate i njihove pristalice u opozicionoj koaliciji održavaju proteste zbog hapšenja Beriše i bivšeg predsednika Iljira Mete u odvojenim slučajevima korupcije, rekavši da su optužbe politički motivisane. Još jedan demokratski poslanik, Ervin Salijanji, takođe je osuđen za klevetu. Demokrate su organizovale nasilne proteste protiv vlade od 2013. godine, kada su napustili vlast. U Albaniji se idućeg proleća održavaju parlamentarni izbori, na kojima su Ramini socijalisti „spremni da pobede“, delom zato što je opozicija podeljena. SAD i Evropska unija pozvale su opoziciju da nastavi dijalog sa vladom, rekavši da nasilje neće pomoći zemlji da se integriše u EU. EU je 2020. odlučila da pokrene pregovore o punopravnom članstvu sa Albanijom. Ranije ovog meseca Tirana je započela razgovore o tome kako je zemlja usklađena sa stavovima EU o vladavini prava, funkcionisanju demokratskih institucija i borbi protiv korupcije.",Opozicija u Albaniji blokirala saobraćaj,2024-10-29
"Ilustracija /Marina Pupavac U toku noći dežurne ekipe beogradske službe Hitne pomoći imale su dosta posla, a najčešće su im se javljali građani koji su se žalili na visok krvni pritisak. Više poziva je bilo i zbog aritmija i problema sa disanjem. Lekari Hitne pomoći su izlazili na teren 126 puta, a od toga su 22 intervencije bile na javnim mestima, preneo je RTS. Pročitajte još Nastavljaju se sunčani i topli dani: Kada nam stiže osetnije zahlađenje Vesti 28. okt 2024 1 Vesti 28. okt 2024 1","Hitna pomoć: U toku noći 126 intervencija, najviše poziva zbog visokog krvnog pritiska",2024-10-28
"Još jedna konferencija gradonačelnika Beograda, još jedan krug uvreda na račun novinara grupacije ""Junajted media"". Ovog puta označeni smo, između ostalog, kao hoštapleri. Osim još gorih naziva nego ranije, ovu konferenciju Aleksandra Šapića odlikuje i to što je očigledno održana samo kako bi se  na njoj pojavio da primi novu salvu uvreda. Počelo je neobično pristojno… „Da ste Vi meni živi i zdravi, sto godina da poživite, i Vi i sve Vaše kolege… od srca Vam to želim. To je što se rođendana tiče“, rekao je gradonačelnik Beograda Aleksandar Šapić. A onda totalni zaokret. Umesto odgovora na pitanja, usledili su „epiteti“. Šapić : Meni je samo važno da javnost zna kakvi ste vi hoštapleri…  : Stvarno? Hohštapleri? Povezane vesti Čečen: Šapić lično povređen kritičkim izveštavanjem, pa reketira reportera  Vesti 24. okt 2024 7 Vesti 24. okt 2024 7 Fondacija „Slavko Ćuruvija“: Napad Šapića na novinara  predstavlja nedostojno vršenje javne funkcije Vesti 24. okt 2024 3 Vesti 24. okt 2024 3 Kada su kolege iz drugih medija reagovale, pokušao je Šapić da ublaži – nije mislio na pojedinca, nego na sve zaposlene na . Sve zbog toga što mu ta medijska kuća ne daje dovoljno vremena u programu i, kako tvrdi, izvrće njegove misli. Šapić : Vi ne možete da mi odgovorite koliko ću sekundi imati u Vašem prilogu, da bih moj odgovor koncipirao da upadne tačno u prilog, da ga Vi ne biste… : Nisam vidovit, ne mogu da znam unapred šta ćete da kažete… Šapić : Vi čekate da ja prvo sve ispričam, da biste procenili… : Logično. Tako funkcionišu mediji. Šapić : E, vidite – sad ću ja da upravo pokažem kako funkcionišu mediji. Pa umesto da prođe medijski trening i nauči šta je televizijski prilog i kako se komunicira sa novinarima , objasnio je gradonačelnik šta mu smeta u novinarskom poslu. „Nemamo kokice, ali se uvalite u tu stolicu i uživajte“, poručio je. Postalo je ubrzo jasno da je tabla stajala isključivo tu gde jeste zbog posebne prezentacije, između ostalog o tome koliko pitanja postavljaju novinari. Sa sve brojačnikom. Šapić: Hajde pusti da čujemo… Čuje se glas Miodraga Sovlja na prošloj konferenciji , kada je konstatovao: „Beograd je grad koji u dobrom delu nema kanalizaciju, postoje saobraćajne gužve…“ : Šta je kolega Sovilj ovde slagao, iskrivio i slično? Šapić: Ne, ne, sad ostavite mikrofon. „Naravno da je napravio prilog novinar onako kako on vidi stvarnost, i kako on vidi taj razgovor, i kako vidi ključne teme, ključne teze, ima prava da ih komentariše“, objašnjava urednica Radara Vesna Mališić. Izgleda da ne zna to Šapić, pa je izlistao teme koje mu smetaju, „koliko je puta puštena njegova izjava, koliko parafraza“. Šapić: Otvorio temu, zaključio, presudio. : Jeste lično Vi radili analizu medijskog diskursa… Šapić: Ja Vas sada molim… : …ili ste platili nekoj agenciji. Šapić: Ja Vas sada molim… : I ja Vas molim, evo, dvadeset minuta da prestanete da targetirate moje kolege. Šapić: Molim da me ne ometate, mogu i mikrofon da Vam isključim. „To je jedan manir vlasti da novinare doživljavaju apsolutno kao sopstveni servis za promociju njihovih aktivnosti“, ocenila je Mališić. Povezane vesti Mila Popović o napadu Šapića na : Beograd se raspada, a gradonačelnik glumi Jovanu Jeremić s Pinka Vesti 24. okt 2024 5 Vesti 24. okt 2024 5 Šapić posvetio konferenciju  i vređao novinare UM, deo reportera napustio salu Vesti 24. okt 2024 174 Vesti 24. okt 2024 174 Pošto promocije na  nema, duže od 45 minuta trajala je novinarska škola Aleksandra Šapića, a svega desetak je posvećeno onom zbog čega je pozvao medije. : Pseudo-konferenciju ste sazvali da bismo ovde došli da Vi „to“ nama objasnite? Da li je realno ovo što radite? Šapić: To je realno. Da je svrha svega zapravo obračun sa , dokazuje i to što je provladin Informer konferenciju, za koju se nije znalo kojim je povodom organizovana, prenosio sve vreme uživo. „Videli ste strašnu nervozu onoga kolege sa . Ako se on kolegom može nazvati“, izjavio je Dragan J. Vučićević, tokom TV kolegijuma na Informer televiziji. I u Nezavisnom udruženju novinara Srbije konstatuju – čini se da je ceo događaj isceniran. „Da je to učinjeno sa namerom i da je zapravo kompletna konferencija upriličena zapravo kako bi se izrekle ozbiljne uvrede“, ocenio je Rade Đurić, NUNS. Pojedine kolege koje vređanje nisu želele da slušaju, napustile su Šapićevo izlaganje. „Očito da je ta njegova netrpeljivost koju on oseća prema novinarstvu kao takvom, prema novinarima kao takvima, uznapredovala. On vređa i unižava dostojanstvo ovog grada“, rekao je Vojin Radovanović, novinar lista Danas. Osim NUNS-a reagovale su i gradonačelnikovo ponašanje osudile i opozicione stranke, kao i nevladin sektor.","Kako Šapić zamišlja novinarstvo: „Hohštapleri“, „ostavite mikrofon“, „mogu da vam mikrofon isključim“",2024-10-24
"MUP Srbije Ministarstvo unutrašnjih poslova (MUP) saopštilo je da je u Grčku kao humanitarna pomoć upućen helkopter za gašenje požara Helikopterske jedinice MUP-a Srbije. Dodali su da je pomoć upućena na osnovu zvaničnog zahteva Republike Grčke za aktiviranje Mehanizma civilne zaštite Evropske unije radi pružanja asistencije u gašenju velikog šumskog požara u planinama kod Кavale. MUP Srbije MUP Srbije MUP Srbije „U Grčku je upućen helikopter Кamov Кa-32, kapaciteta nosivosti pet tona vode, sa šest pripadnika Helikopterske jedinice i pripadnikom Sektora za vanredne situacije MUP“, zaključuje se u saopštenju iz ovog Ministarstva. Požar u zgradi na Karaburmi, stanari evakuisani Vesti 27. okt 2024 0 Vesti 27. okt 2024 0","(FOTO) Grčku zahvatio požar, poslat srpski helikopter kao pomoć",2024-10-29
" Novinarka televizije  Ksenija Pavkov dobitnica je regionalne nagrade Evropske unije za istraživačko novinarstvo, za dokumentarni film “U mreži”, u kom je istraživala kako funkcionišu kriminalne krijumčarske bande čije su žrtve izbeglice i migranti, a koje su godinama delovale na teritoriji Srbije. Novinarka  osvojila je prvo mesto, a ostali dobitnici su novinar BIRN-a Saša Dragojlo za priču Albanska veza: Kalašnjikovi raspiruju rat krijumčarskih bandi na severu Srbije, dok je treće mesto pripalo novinaru Ajdinu Kamberiju i novinarki Vanji Stojić za dokumentarni film „Brat“, koji donosi svedočanstvo o stradanju izbeglica na migrantskoj ruti. Povezane vesti FakeNews Tragač: Ne, Ksenija Pavkov nije izveštavala sa skupova ispred Filozofskog fakulteta Vesti 31. mar 2024 4 Vesti 31. mar 2024 4 Reporterki  Kseniji Pavkov nagrada NDNV za najbolju novinarku Vesti 28. feb 2023 1 Vesti 28. feb 2023 1 Žiri su činili bivša komesarka Evropske unije za ljudska prava Dunja Mijatović, novinari Drago Hedl i turski novinar Kan Ertuna. Na ceremoniji u Ankari Ksenija Pavkov se zahvalila timu koji je učestvovao u izradi dokumentarnog filma “U mreži”, snimatelju Aleksandru Milanoviću, urednici dokumentarnog programa Maji Nikolić, montažeru Igoru Lakiću, kao i čitavom timu televizije  na podršci koju je imala tokom istraživanja. “’U Mreži’ je priča o tome kako kriminalne krijumčarske bande profitiraju na nesreći drugih ljudi, ali to je samo delić ogromne slagalice o izbegličkoj i migratnskoj krizi koja traje godinama i kojoj svedoče sve zemlje u regionu. Nagrada EU za istraživačko novinarstvo je dodeljena u konkurenciji od 283 istraživačke priče iz regiona Zapadnog Balkana i Turske, od kojih je 243 učestvovalo na konkursu za nacionalna takmičenja, dok je 40 ušlo u izbor za najbolje istraživačke priče u regionu. Projekat EU Nagrada za istraživačko novinarstvo 2024. godine organizuje Thomson Media, priznata organizacija posvećena razvoju medija i promovisanju slobode medija širom sveta. Takmičenje se organizuje u sklopu projekta „Jačanje kvalitetnog novinarstva na Zapadnom Balkanu i Turskoj II“, koji ima za cilj poboljšanje vidljivosti kvalitetnog novinarstva širom regiona. Projekat finansira Evropska unija i sprovodi ga konzorcijum koji čine Balkanska Mreža za Istraživačko Novinarstvo – BIRN Hub, Centralnoevropski Univerzitet (CEU) – Mađarska, Asocijacija Novinara (AJ) – Turska, Thomson Media (TM) – Nemačka, Univerzitet Goce Delčev Štip (UGD) – Severna Makedonija, Nezavisni sindikat novinara i medijskih Radnika (SSNM) – Severna Makedonija, Medijska asocijacija Jugoistočne Evrope (MASE) – Crna Gora, i Balkanska Mreža za istraživačko novinarstvo Kosovo (BIRN Kosovo).",Novinarka TV  Ksenija Pavkov dobitnica regionalne nagrade EU za istraživačko novinarstvo,2024-10-25
"Tanjug/AP Photo/Virginia Mayo Visoki predstavnik za spoljnu politiku i bezbednost Žozep Borel izjavio je danas u Briselu da su proces evropskih integracija Srbije i Kosova i normalizacija njihovih odnosa međusobno zavisni, kao i da zemlja ne može biti članica EU i imati odnose s Rusijom. Borel je na konferenciji za novinare, pošto je Koledž komesara usvojio Paket proširenja za 2024. godinu, rekao da je puno sporazuma postignuto u dijalogu Beograda i Prištine ali, da, „nažalost, pitanje primene još nije rešeno“. „I za Srbiju i Kosovo dinamika proširenja i napredak u dijalogu u cilju normalizacije odnosa mora ići ruku pod ruku. Ne može se jedno učiniti, a drugo ne“, rekao je Borel. Šef evropske diplomatije je istakao da su napredak ka EU i dijalog međusobno zavisni i da zahtevaju određene napore, ali da će se ti napori na kraju isplatiti, posebno za građane. On je izrazio nadu da će Ohridski sporazum biti sproveden i da će dovesti do normalizacije odnosa i kasnije do članstva u EU. Štiplija o izveštaju EK: Na Srbiji da uhvati ovaj voz proširenja, sledećeg neće biti Vesti 30. okt 2024 31 Vesti 30. okt 2024 31 Vučić o izveštaju EK o neusklađenosti spoljne politike: U pravu su ljudi, čestitam im što su primetili Vesti 30. okt 2024 14 Vesti 30. okt 2024 14  imao uvid u izveštaj Evropske komisije o Srbiji: Nedovoljan napredak u ključnim pitanjima Vesti 29. okt 2024 37 Vesti 29. okt 2024 37 Borel je govorio i o neophodnosti usklađivanja zemalja kandidata za članstvo sa spoljnom i bezbednosnom politikom EU, istakavši da je to pokazatelj da kandidati dele evropske vrednosti i geopolitičke ciljeve. „Jednostano ne možete održavati odnose s Rusijom i pretvarati se kao da se ništa nije promenilo i očekivati da će vaša zemlja biti deo EU u takvoj situaciji. Treba birati jedno ili drugo“, kazao je Borel. Borel je rekao da su se neke zemlje potpuno uskladile s politikom EU, pomenuvši Severnu Makedoniju, Albaniju, Crnu Goru, BiH i Kosovo, kao i da su Ukrajina i Moldavija značajno unparedile svoju usklađenost sa spoljnom i bezbednosnom politikom EU. „Pre ili kasnije morate uskladiti svoju spoljnu i bezbednosnu politiku s politikom EU. U protivnom će pitanje članstva biti ugroženo“, rekao je Borel. Istakavši da je članstvo u EU strateški izbor, Borel je rekao da su alternative možda lakše na kraći rok, ali da ih to može koštati kasnije. Ovo je poslednji Paket proširenja ove Komisije, rekao je Borel podsetivši da je 2019. godine bilo pet kandidata za članstvo a da ih danas ima devet, kao i jedan potencijalni kandidat. „To pokazuje da je EU svojevrsni magnet koji privlači ljude i susedne zemlje“, rekao je Borel i dodao da građani u zemljama kandidatima već imaju opipljive koristi u svakodnevnom životu od postepene integracije. Borel je dodao da EU ne treba biti samo veća, nego i snažnija. „Želimo nove države, ali želimo da smo s njima zajednički snažniji“, kazao je Borel. Varheji: Komisija postigla značajan napredak u procesu proširenja Evropski komesar za proširenje Oliver Varheji je na istoj konferenciji rekao da je ova Komisija postigla značajan napredak u procesu proširenja i da se do kraja mandata sledeće Evropske komisije može očekivati proširenje. „Uspeli smo da proširenje postane jedna od tri glavne teme o kojima raspravljaju naši lideri. Taj proces nije povezan samo sa promenljivom geopolitičkom situacijom, nego je to pitanje u interesu EU“, rekao je Varheji. On je kazao da je EK dala sve alate za napredovanje u procesu proširenja, ali da je teško definisati rokove. „Učinili smo sve što smo mogli kako bi sledeća Komisija bila Komisija koja će sprovesti proširenje“, rekao je Varheji. Predsednica Evropske komisije rekla je povodom objavljivanja Paketa proširenja za 2024. da napet geopolitički kontekst više nego išta govori u prilog ponovnom ujedinjenju Evrope pod vrednostima demokratije i vladavine prava. „Već smo napravili velike korake tokom poslednjih godina ka integraciji novih članica. A proširenje će ostati top prioritet nove Komisije“, istakla je Fon der Lajen. U saopštenju Komisije navodi se da je proširenje i dalje proces zasnovan na zaslugama i da zavisi od objektivnog napretka svih partnera, kao i da zahteva odlučnost u sprovođenju nepovratnih reformi u svim oblastima prava EU. Komisija je, kada je reč o proceni evrointegracija Srbije, ponovila da su ispunjena merila za otvaranje klastera 3 (konkurentnost i inkluzivni rast). „Očekuje se da će Srbija u narednoj godini ubrzati rad na sprovođenju reformi povezanih sa pristupanjem EU sa posebnim fokusom na prelazna merila za vladavinu prava, kao i na obezbeđivanje zaista povoljnog okruženja za civilno društvo i medije čineći kredibilne napore da ugasi dezinformacije i stranu manipulaciju informacijama“, navela je Komisija.",Borel: Zemlja ne može da bude članica EU i da održava odnose sa Rusijom,2024-10-30
" Ustavni sud Srbije posle četiri godine odlučio je da, bez rasprave, odbaci žalbu lekara i uzbunjivača, bivšeg direktora Gradskog zavoda za hitnu medicinsku pomoć u Beogradu Borka Josifovskog i da mu time uskrati zaštitu od odmazde, koju trpi već skoro dve decenije jer je ukazao da pojedini lekari Hitne pomoći pacijente na samrti nisu reanimirali i da su adrese umirujućih pacijenata prodavali privatnim pogrebnim preduzećima, prenosi Pištaljka. Pošto je obelodanio nedozvoljene radnje lekara, uzbunjivač Borko Josifovski, doktor medicinskih nauka i stručnjak za urgentnu medicinu, ekspresno je smenjen sa mesta direktora beogradske Hitne pomoći. Dve godine kasnije je i otpušten. Zbog šikaniranja i pretnji, bio je prinuđen i da napusti zemlju u jednom periodu. Posle uzbunjivanja, doktor Josifovski nikada više nije dobio posao u državnim zdravstvenim ustanovama, piše Pištaljka. Zastrašujuća otkrića doktora Josifovskog, koja su čitavu deceniju kasnije potvrđena istraživanjem novinarsko-advokatskog tima Pištaljke, koja je jedina do kraja istražila ovaj slučaj, što je kasnije potvrdio i Viši sud u Beogradu kada je presudio u korist dr Josifovskog, nikada nisu detaljno ispitali ni Ministarstvo zdravlja, ali ni tužilaštvo, policija i Agencija za sprečavanje korupcije. Zbog ove odmazde, Josifovski je tužio pet državnih organa. Kako prolaze uzbunjivači u Srbiji – izgubljen čin, posao, premeštaji… Vesti 06. okt 2022 34 Vesti 06. okt 2022 34 „Rekao bih da se ljudski život obezvredio“: Šta kada se pozove hitna pomoć, a ekipa ne izađe na teren Vesti 13. feb 2024 35 Vesti 13. feb 2024 35 Presudu Višeg suda u Beogradu, kojom se potvrđuje da su državne istitucije vršile odmazdu prema uzbunjivaču doktoru Josifovskom, preinačio je Apelacioni sud u Beogradu. Ovaj sud je smatrao da, iako je postojala odmazda prema uzbunjivaču, u trenutku donošenja presude nije bilo moguće ukinuti odluke o otkazu koji je dr Josifovski dobio i time ispraviti učinjenu nepravdu, mada otkaz nije bio jedina a sigurno ne ni najgora posledica odmazde koju su državne institucije sprovele nad ovim uzbunjivačem, i uprkos činjenici da tužbom nije ni traženo njegovo vraćanje na posao jer je u međuvremenu on otišao u penziju. Ovu odluku apelacije potvrdio je i Vrhovni sud, posle čega je advokatski tim Pištaljke u ime doktora Josifovskog podneo žalbu Ustavnom sudu Srbije, prenosi Pištaljka. Apelacioni sud je u odluci o preinačenju presude naveo da tužbom nisu bile navedene pojedinačne radnje tuženih organa kojima je doktoru Josifovskom nateta šteta i da zakon ne može da se primenjuje retroaktivno. Vrhovni sud je ovu odluku potvrdio bez odlučivanja o navodima koje je advokatski tim Pištaljke naveo u zahtevu za reviziju presude. Posle četiri godine, odlukom Malog veća Ustavnog suda koje su činili predsedavajuća sudija Gordana Ajnšpiler Popović i sudije Vesna Ilić Prelić i Vladan Petrov, suđenje po tužbi Borka Josifovskog u Srbiji je okončano u korist države. Zahtev uzbunjivača za pravdom Ustavni sud je odbacio „kao očigledno neosnovan”, kako se hladnokrvno navodi u rešenju, piše Pištaljka. Svoju odluku sudije Ustavnog suda su obrazložile time da uzbunjivač, po Zakonu o zaštiti uzbunjivača, ima pravo da tuži samo neposrednog poslodavca i da ignorisanje uzbunjivačkih prijava i nepostupanje po njima ne predstavlja štetnu radnju. Takođe, Ustavni sud je izbegao da razmatra smenu Josifovskog i njegov otkaz kao štetnu radnju zbog uzbunjivanja. Pojam „poslodavac“ se u Zakonu o zaštiti uzbunjivača upotrebljava u najširem smislu, što je sada već desetogodišnja sudska praksa postavila kao standard, pa je u ovom slučaju poslodavac država i njene institucije, a ne samo jedno ministarstvo ili Hitna pomoć. Ustavni sud je potpuno pogrešno odlučio da „kako se pod štetnim radnjama zbog izvršenog uzbunjivanja, u smislu Zakona o zaštiti uzbunjivača, suštinski podrazumeva kršenje zabrane poslodavca da svojim činjenjem ili nečinjenjem stavi uzbunjivača u nepovoljniji položaj u vezi sa uzbunjivanjem Ustavni sud zaključuje da je, u okolnostima konkretnog slučaja, kao tuženi mogao biti označen samo podnosiočev poslodavac, što je ovde prvotužena Republika Srbija Ministarstvo zdravlja”, piše u odluci Ustavnog suda. Ustavni sud je, dalje, odlučio i da Ministarstvo zdravlja nije povredilo prava uzbunjivača kada nije ispitalo njegove navode. „…Stoga nepostupanje prvotužene po navedenim dopisima (da sasluša zdravstvene radnike koji su prekršili zakon, naredi otklanjanje utvrđenih nepravilnosti, izvrši propisane mere i zabrani obavljanje delatnosti ustanovi i zdravstvenim radnicima, sve na način i u rokovima propisanom odredbama čl. 248. i 249. tada važećeg Zakona o zdravstvenoj zaštiti), ne predstavlja štetnu radnju u vezi sa uzbunjivanjem, jer time nijedno pravo podnosioca ustavne žalbe, kao uzbunjivača, nije povređeno.” Kako navodi Pištaljka, ovakvim zaključivanjem i tumačenjem zakona, Ustavni sud je grubo ograničio prava koja uzbunjivačima pruža Zakon o zaštiti uzbunjivača, jer ovaj zakon ni u jednom svom članu ne definiše odmazdu kao ograničen skup radnji, zato što nije moguće predvideti, niti pobrojati sve štetne radnje koje se dešavaju u životu. Zakon, takođe, nije ni jednim članom odredio da odmazdu može da vrši samo direktni poslodavac, već pojam poslodavca tumači u najširem smislu. Zbog ovakve odluke troje sudija Ustavnog suda, uzbunjivač je prinuđen da pravdu potraži pred Evropskim sudom za ljudska prava u Strazburu. Podsetimo, suđenje po tužbi Borka Josifovskog započelo je 2016. godine, da bi 2018. godine on dobio presudu u svoju korist. Tada je Viši sud u Beogradu presudio da je Borko Josifovski trpeo odmazdu time što je smenjen i otpušten, kao i time što njegovi navodi nisu ispitani. Ovu presudu Apelacioni sud u Beogradu kasnije je preinačio i utvrdio da uzbunjivač nema pravo na zaštitu po Zakonu o zaštiti uzbunjivača. Posle Vrhovnog kasacionog suda, koji je potvrdio presudu apelacije, sada se i Ustavni sud pridružio onim državnim organima koji su uzbunjivaču uskratili njegova prava. Josifovski: Niko nije odgovarao za velike malverzacije u Hitnoj pomoći Vesti 21. maj 2021 8 Vesti 21. maj 2021 8 Uzbunjivač Josifovski: Ljudi na koje sam sumnjao su i dalje zaposleni Vesti 20. apr 2019 Vesti 20. apr 2019",Pištaljka: Ustavni sud odbio da zaštiti uzbunjivača Borka Josifovskog,2024-10-27
"Demontaža Starog savskog mosta počinje 1. novembra, rečeno je ""Novostima"" u Direkciji za građevinsko zemljište i izgradnju Beograda, koja će rukovoditi tom akcijom. Most će biti rastavljen na delove, koji će najverovatnije biti smešteni između Brankovog i Savskog mosta, dok će se o trajnoj poziciji starog mosta odlučivati kasnije. Pored druge beogradske reke - Dunava uveliko su u toku pripreme za rušenje još jednog simbola glavnog grada. Odzvonilo je i Jugi i to je danas neke Beograđane izvelo na ulice. Uz stihove „Beograde, Beograde, sa nama i u nama živiš ti“ građani glavnog grada protestovali su zbog rušenja Hotela Jugoslavija. U njima živi Beograd, ali žive i uspomene na hotel Jugoslavija. Baš njemu sledi novi čin u izvedbi građevisnkih investitora. „Nostalgija čini svoje, biće mi žao“, kaže jedan od prisutnih. „Jugoslavija treba da ostane kao deo tradicije Beograda, deo Zemuna“, kaže jedna Beograđanka. „To je bio u vreme moje mladosti jedan elitniji hotel – to su bile prave svečanosti kad se tu dolazilo“, kaže njena sugrađanka. Novi protest zbog planiranog rušenja hotela Jugoslavija: „Stop investitorskom urbanizmu“ Vesti 26. okt 2024 33 Vesti 26. okt 2024 33 Šapić: Postavljanje Starog savskog mosta na Zemunski kej je pitanje za Vladu, to je njihov projekat Vesti 24. okt 2024 29 Vesti 24. okt 2024 29 A sad su Beograđani došli na kej da brane jedan od preostalih simbola prestonice, nakon što je otišao u ruke privatnika. I planirano rušenje „Juge“ nije jedini problem. Brine ih i najavljena izgradnja stambeno-poslovnog kompleksa sa dodatna dva nebodera. „Ovo je prava ekonomija destrukcije o kojoj je naš vrsi ekonomista pisao pre 27 godina i sad se sprovodi u delo“, kaže jedna Beograđanka. „Ono što je planirano tu da se izgradi to apsolutno ne sme da se dozvoli, jer to je zauzimanje ogromne površine obale reke koja pripada građanima i građankama“, poručuje druga stanovnica Beograda. „Očajna sam jer se radi ono što se u poslednje vreme radi u celom Beogradu, a to je da se zelene površine pretvraju u parkinge, beton“, kaže još jedna građanka na protestu. Pretvaranje hotela Jugoslavija u nešo drugo, napraviće i neke druge posledice – upozoravaju iz građanske inicijative Odbranimo Jugu. „Izazvaće zagađenje celog Keja i velikog ratnog ostrva koji je predeo izuzetnih odlika koje mora da se sačuva“, kaže Vesna Cvetanović, građanska inicijativa Odbranimo Jugu. Biciklsiti veruju da mora da se sačuva i simbol na drugoj strani grada – Stari savski most. Ne samo zbog simbolike.  „Ovaj most treba da se sačuva zato što on ima možda čak i deset puta više putnika u javnom prevozu koji ga svakodnevno prelaze nego što ga prelaze automobilima“, kaže Zoran Bukvić, Udruženje Ulice za bicikliste. „Tradicija i most ne sme pasti, to je sve“, kaže jedan Beograđanin. „Pokojni profesor Zarić je rizikovao svoj život 44. da spase od Nemaca most koji je naša Vlada naručila, koja je uradila za potrebe našeg grada i da ga mi sad rušimo, 99 su pokušali Amerikanci u NATO bombardovanju da ga srede, nisu uspeli i sad ćemo mi to radimo, stvarno je suludo i apsurdno“, kaže njegov sugrađanin. Da je suludo veruje i reditelj Goran Marković. Podseća na tradiciju Beograda između dva rata. „Beograd je u to doba bio stvarno magičan grad – dosta se radi da se to uništi, jako se sistematski to radi. To je sve jedna koncepcija ukinimo prošlost ili ukinimo ono što je vredelo jer samo mi vrednost, mi smo nova vrednost i ne sme ništa drugo da postoji“, kaže Goran Marković.","Odzvonilo mnogim simbolima Beograda, stanovnici na ulicama: „Ovo je prava ekonomija destrukcije“",2024-10-26
"AP Photo/Armin Durgut/Tanjug Predsednica Evropske komisije Ursula fon der Lajen izjavila je danas u Sarajevu da je Bosni i Hercegovini uplaćeno je 20 miliona evra interventnih sredstava za saniranje štete u poplavljenim područjima u Federaciji BiH. Posle sastanka sa predsedavajućom Saveta ministara BiH Borjanom Krišto ona je istakla da BiH može računati i na sredstva iz Fonda solidarnosti tokom procesa obnove. Fon der Lajen nije dala konkretan odgovor na napore BiH da ispuni reforme koje je Evropska unija postavila u Planu rasta. Krišto je izjavila da je usaglašeno 111 od 113 reformi i da je o tome podnet izveštaj EU. Spisku zahteva Evropska unija dodala je usaglašavanje viznog režima, borbu protiv korupcije, kao i monitoring budžeta. Usaglašavanje viznog režima podrazumevalo bi uvođenje viza državljanima Rusije, Kine, Turske i još nekih zemalja, što je predsednik Republike Srpske Milorad Dodik ranije odbio. Fon der Lajen se jutros sastala i sa članovima Predsedništva BiH, a iz BiH otputovala u Beograd na sastanak sa predsednikom Srbije Aleksandrom Vučićem i premijerom Milošem Vučevićem.",Fon der Lajen: BiH 20 miliona evra za saniranje štete u poplavljenim područjima,2024-10-25
"Svedočenje Miloša Subotića iz severnog dela Mitrovice da su ga pripadnici Kosovske policije šamarali, šutirali i udarali, organizacije civilnog društva nazvale su još jednim u nizu primera torture i prekomerne sile na severu Kosova. Euleks traži istragu, a Policijski inspektorat Kosova poručuje da će navodi o zlostavljanju biti provereni. Prošla je ponoć, a vi ste muškarac na ulici, dakle, sledi hapšenje – to pričaju Srbi sa severa Kosova i objašnjavaju da to nije obična priča, već život pod upravom Kosovske policije. Miloš Subotić se sa suprugom vraćao kući kroz dobro poznati pasaž, koji je bio blokiran robom prekrivenom ceradom i zelenom mrežom. Pošto je, kako je rekao, razgrnuo tu barijeru, policija mu je odmah stavila lisice na ruke. „Odveden sam u sobu koja nema kamere i došli su policijski službenici koji su imali jakne i jaknama prekrivene serijske brojeve, što je protivzakonito“, priča Subotić. Subotić objašnjava da na uporno pitanje „šta je uradio“, odgovora nije bilo, već su mu umesto toga policajci najpre nasilno u usta gurali alkotest, a onda je, objašnjava, usledilo prebijanje. POVEZANE VESTI: Subotić: Kako da odem u policiju da prijavim da sam tučen, kad sam od nje i dobio batine? Vesti 26. okt 2024 11 Vesti 26. okt 2024 11 Euleks traži hitnu istragu povodom optužbi o prebijanju Miloša Subotića u Severnoj Mitrovici Vesti 27. okt 2024 4 Vesti 27. okt 2024 4 (VIDEO) Studenti sa trakama na ustima i indeksima u rukama protestovali u Kosovskoj Mitrovici Vesti 23. okt 2024 15 Vesti 23. okt 2024 15 „Prvi policajac mi je udario osam šamara, a nakon tih osam šamara udario me je nogom u predelu grudi i stomaka, a nakon toga je došao i drugi policajac koji me je udario još jednom“, ispričao je. Policijski inspektorat Kosova objašnjava da je Subotić priveden zbog sumnje da je oštetio privatnu imovinu i da je nakon izdavanja prekršajne kazne pušten na slobodu. Navodi o zlostavljanju će, kažu, biti provereni. „Biće provereni navodi o zlostavljanju. Policijski inspektorat je po službenoj dužnosti počeo proces prikupljanja informacija i počeo je preliminarnu istragu povodom navoda M.S. o zlostavljanju od policije u Severnoj Mitrovici“, navodi Policijski inspektorat Kosova. Organizacije civilnog društva kažu da je ovo jedan u nizu slučajeva sistemske upotrebe torture i prekomerne sile policije prema građanima na severu Kosova i da zbog toga donose odluku da se više ne sastaju sa Euleksom čije izveštavanje javnosti o ovim incidentima, kažu, uporno izostaje duže od dve godine, kao da problema nema. „Za nas je to sada već postalo štetno. Ako imate monitoring misiju koja posmatra potencijalno kršenje ljudskih prava a ne izveštava o njima, onda javnost misli da je sve u redu, a nije tako. Jednostavno se kriju iza toga da komuniciraju samo sa institucijama“, kaže novinarka Milica Rakić Andrić. A Euleks se oglasio, i to tek posle drugog saopštenja organizacija civilnog društva u vezi sa slučajem Subotić u kome su tu misiju EU nazvali saučesnikom. „Odlučno zahtevamo da nadležni organi hitno i efikasno istraže sve navode o zlostavljanju. U ovom kontekstu i u skladu sa mandatom EULEKS-a, naša uloga je da pratimo istrage koje sprovodi Policijski inspektorat Kosova, i, kada se zahteva, od strane tužilačkih organa. Zabrana mučenja i nehumanog ili ponižavajućeg postupanja ili kažnjavanja je apsolutna“, poručuju iz Euleksa. U međuvremenu je roba ispred lokala kod kojeg je Subotić priveden sklonjena sa prolaza za pešake. Problem rešen?","„Tortura i prekomerna sila“ na severu Kosova: Subotić opisao ponašanje policije, zakasnela reakcija Euleksa",2024-10-28
"Foto: /Dan Henson Policija je u Beočinu uhapsila I. C. (62) i zaplenila oko 12 kilograma marihuane, saopštila je Policijska uprava iz Novog Sada. Pretresom kuće osumnjičenog i dvorišta, policija je pronašla oko 6,8 kilograma suve marihuane, kao i zasade te biljke težine oko 5,5 kilograma. Osumnjičenom je određeno zadržavanje u trajanju do 48 sati i on će, uz krivičnu prijavu, biti priveden višem javnom tužiocu u Novom Sadu.","Zaplenjeno 12 kg marihuane u Beočinu, uhapšen muškarac",2024-10-28
"/s8 Bibliotekarsko društvo Srbije (BDS) objavilo je onlajn peticiju za odlaganje stupanja na snagu naplate naknade za davanje na poslugu originala i umnoženih primeraka autorskih dela izdatih u štampanoj formi. Nadoknada za poslugu knjiga proističe iz Zakona o autorskim i srodnim pravima, prema kojoj će se od 1. januara 2025. godine za svaku izdatu knjigu u biblioteci plaćati 15 dinara, o čemu je  ranije pisao . Bibliotekarsko društvo Srbije pozvalo je na potpisivanje peticije jer, kako navode, ovaj pravni akt, u aktuelnoj formi, preti da ugrozi rad javnih biblioteka Srbije (njih 530 sa ograncima), odnosno ostvarivanje njihove osnovne funkcije – obavljanjanje poslova od opšteg interesa za državu! Stupanje na snagu naplate nadoknade za poslugu knjiga, kako se navodi u peticiji, predstavlja namet na javne biblioteke, koji je ustanovljen bez dovoljno rasprave i sagledavanja stanja u kojem se one nalaze, zbog čega apeluju na hitno odlaganje njegove primene do uspostavljanja drugačijeg mehanizma naplate koji bi bio moguć i održiv i koji bi doprinosio pravičnom i pravednom rešenju za sprovođenje Zakona o autorskom i srodnim pravima. Uz članarinu, uvodi se i nadoknada na svaku iznajmljenu knjigu iz biblioteke – kome ide novac Kultura 25. avg 2024 133 Kultura 25. avg 2024 133 „Budžeti biblioteka zavise od osnivača a finansijski planovi biblioteka za osnivača nisu obavezujući, već se usvajaju najčešće delimično, a nekada čak i ne, pa nema sumnje da je za sprovođenje zakona izabrana finansijski najslabija karika, odnosno biblioteka, što jasno ukazuje na neodrživost i nemogućnost praktičnog sprovođenja i naplate Tarife na ovaj način“, stoji u peticiji. Dodaju da se kao reprezantativno udruženje ni na koji način ne zalažu da se ne plaća nadoknada autorima, već da, naprotiv, ukazuju na nevaljanost ovog podzakonskog akta, čija primena bi, ukoliko ne bude u značajnoj meri izmenjen, imala pogubne efekte na pravo građana na znanje i tačne i ažurne informacije, te da posledično ni sami autori ne bi imali korist od svojih autorskih prava. „Ovakav podzakonski akt suprotan je ciljevima jer poništava sve mere i aktivnosti predviđene za razvoj i podsticanje kulturnih delatnosti u drugim propisima (strategije, zakoni i dr.). Uporednopravna praksa u ovoj oblasti – naplate autorskih prava od biblioteka – ima više modela koji su obostrano prihvatljivi i ne nameću neizdržive i nerealne obaveze bibliotekama“, navode i dodaju da je zbog svega navedenog hitno potrebno stavljanje van snage ovog podzakonskog akta u sadašnjoj formi kako bi se izbeglo nastupanje nemerljive štete po bibliotečku delatnost i pravo svakog stanovnika na slobodan i nesmetani pristup znanju i informacijama. Ističu da bi se tima omogućio široki konsultativni proces sa svim zainteresovanim stranama i iznalaženje prihvatljivog i održivog rešenja za ostvarivanje pravične i pravedne zaštita prava autora bez narušavanja stabilnost rada biblioteka i ugrožavanja prava građana na dostupnost aktuelne literature i novih izdanja.",Bibliotekarsko društvo Srbije pokrenulo peticiju za odlaganje naplate naknade na svaku iznajmljenu knjigu,2024-10-29
"Muškarac je danas na Bežanijskoj kosi pucao u suprugu i sina, potvrđeno je za portal  u MUP. Povređeni mladić je operisan i u stabilnom je stanju, saznaje RTS. Oko 12.30 u kući u beogradskom naselju Bežanijska kosa stariji muškarac pucao je iz vatrenog oružja u pravcu sina i povredio ga u predelu stomaka. Zatim je pucao u suprugu i nju povredio u nogu. Osumnjičeni je uhapšen. Povređeni su zbrinuti u KBC Bežanijska kosa. Povređeni mladić je prvobitno bio životno ugrožen, ali mu je stanje trenutno stabilno, javila je Radio-televizija Srbije. Kako navode, mladić je zadobio povrede stomaka i pre operacije je bio životno ugrožen, a opersian je u Kliničko-bolničkom centru „Bežanijska kosa“. Njegova majka ima povrede potkolenice, zbrinuta je na ortopediji i nije vitalno ugrožena. Nova: Pucnjava u Beogradu, sumnja se da je meta bio osuđivani navijač Nikola Vavić Vesti 26. sep 2024 15 Vesti 26. sep 2024 15","Muškarac na Bežanijskoj kosi pucao u sina i suprugu, mladić u stabilnom stanju",2024-10-28
"Povodom 10. rođendana,  je pitao građane da li gledaju naš program i šta o njemu misle, a većina je rekla da ga redovno gleda, poželevši našoj televiziji da ""traje još 100 godina"". : Da li pratite program televizije ? Povezane vesti Božić o 10. rođendanu : Vlast od početka pokušava da nas disciplinuje – istrajali smo da budemo novinari Vesti 30. okt 2024 20 Vesti 30. okt 2024 20 Deseti rođendan : Decenija poverenja, istine i posvećenog novinarstva Vesti 30. okt 2024 107 Vesti 30. okt 2024 107 „Da, svaki dan“. : Zašto? „Zato što je najbolji informativni program u Srbiji“. : Sutra nam je 10. rođendan. Šta biste nam poželeli? „Da trajete što duže. Samo napred, samo jako za medijsku nezavisnost, i to je to“. Jedan gledalac nam je poželeo da budemo „malo realniji“. „Pričajte sa ovom drugom stranom“. : A šta ako oni ne žele da nam odgovore, što je obično slučaj?“ „Stalno moraš da forsiraš da pričaš“. Jedna građanka je rekla da je „jako počastvovana što može da nam uputi najlepše želje“. „Želim vam da se u tom smeru koji ste počeli i dalje što više razvijate, znači, u smislu te transparentnosti i neprikrivanja… Vi to lepo pokažete kako jeste, bez ulepšavanja i prikrivanja, s obzirom na profesionalizam, objektivizam, u tom smislu da se i dalje razvijate i da vas tako sa zadovoljstvom uvek gledamo“. Drugi građanin nam je poželeo da ostanemo isti još 100 godina. „Da budete još bolji, još kritičniji na nepravdu, na sve ostalo, i sve najbolje“. „Ko dobro misli, ko dobro radi, neka se dobro i nada“, poručio nam je jedan deka, citirajući staru poslovicu. : Je l’ gledate naš program? „Ne mogu da kažem redovno, ali gledam“. : Zašto? „Pa, uglavnom mogu da nađem prave izvore informisanja“. Jedna građanka, međutim, rekla je da ne gleda  i da joj ne postavljamo „tako smešna pitanja“, kao i da će se „od smeha onesvestiti“. : Kažite mi, šta je tu smešno? „Sve“. Jedan mladić nam je poželeo da dobijemo nacionalnu frekvenciju, jer to zaslužujemo. „Da nastavite ovako, samo sa još iskrenijim i boljim programom“. : Da li postoji neki gost, neka osoba iz javnog života u Srbiji, koju biste voleli da vidite u našem programu? „Voleo bih da vidim predsednika države u vašem programu“.","„Da trajete još 100 godina“, „da budete još kritičniji na nepravdu“: Građani povodom 10. rođendana",2024-10-30
"Srbija u političkoj krizi. Može li ProGlas, zajedno sa lokalnim organizacijama na čijem okupljanju radi, da pokrene mehanizme za izlazak iz nje? Gost Iza vesti bio je profesor na Pravnom fakultetu i jedan od inicijatora Proglasa – Miodrag Jovanović. Snimci intervjua odmah po završetku emisije dostupni su i svim ljubiteljima audio forme i na platformama podcast.rs , Spotify , Deezer , Google podcast , Apple podcast, Simplecast , Sticher , Pandora",Iza vesti: Miodrag Jovanović,2024-10-29
"Posle dva meseca iščekivanja, danas bi trebalo da se održi sednica Skupštine Grada Loznice. Pred odbornicima je ostavka dugogodišnjeg gradonačelnika Vidoja Petrovića, a na dnevnom redu nema Prostornog plana za Projekat ""Jadar"". Šta će se na sednici sve dešavati televizija  neće moći da prati iznutra, pošto joj nije odobrena akreditacija. Skupština Loznice danas bi trebalo da konstatuje ostavku gradonačelnika Vidoja Petrovića, koja je podneta još u avgustu, a zavedena tek nedavno u oktobru. Na dnevnom redu nema ni uobičajene tačke „razno“, a ekološki aktivisti strahuju da bi moglo da se desi da se na početku sednice predloži dopuna dnevnog reda i na taj način se Prostorni plan za Jadar nađe pred odbornicima. Ekipa  sednicu prati ispred zagrade, pošto nije dobila akreditaciju. Kako javlja naš reporter, zahtev je podnet PR službi Skupštine Grada Loznice, ali je akreditacija odbijena. U obrazloženju piše da se sednice Grada Loznice javno prenose preko lokalne televizijske kuće više od dve decenije i da će tako biti i sa sednicom zakazanom za 25. oktobar. Sednica javna, ali nema mesta za sve:  bez akreditacije za sednicu SO Gornji Milanovac Vesti 25. sep 2024 0 Vesti 25. sep 2024 0 Ekipi  zabranjeno da izveštava sa sednice Skupštine u Kraljevu, iako je akreditacija poslata Vesti 23. jan 2024 3 Vesti 23. jan 2024 3 „Prostorni kapaciteti skupštinske sale su ograničeni, jer pored odbornika na sednicu se pozivaju funkcioneri, organi grada, rukovodioci preduzeća, ustanova i organizacija čiji osnivač je Grad, predstavnici predlagača materijala koji se razmatra, lokalna sredsta informisanja. Imajući u vidu sve navedeno, nismo u prilici da vam izdamo akreditaciju“, odgovorila je skupštinska PR služba našoj redakciji. Ovo nije prvi put da lokalne samoupave ne izdaju akreditaciju , a prethodni put to se desilo pre tačno mesec dana u Gornjem Milanovcu. Poverenik za informacije od javnog značaja Milan Marinović ističe da bi svi mediji trebalo da imaju pravo da prate rad sednica, kao i da treba voditi računa da se neki mediji ne favorizuju. „Ako stvarno postoje tehnički kapaciteti, bilo bi dobro da se nađe adekvatan prostor da se omogući svima da koji žele i prisustvuju sednicama“, rekao je Marinović za .","Zaseda Skupština Grada Loznice, televiziji  ponovo nije odobrena akreditacija",2024-10-25
"Reditelj Stevan Filipović, ekološki aktivista koji se protivi otvaranju rudnika litijuma u dolini Jadra, današnja dešavanja u Loznici i odbijanje akreditacije za praćenje sednice Skupštine grada ekipi , opisao je kao Berlin tridesetih godina prošlog veka. On je kazao da su aktivisti uspeli da poveži sajt ""Kopaćemo"" s državom i da su podatke dostavili sudu. Sednica Grada Loznice bila je nedostupna za neke opozicione odbornike, ali za ekipu  uz obrazloženje da u sali nema dovoljno mesta. Filipović je u emisiji  Studio lajv rekao da Loznica liči na Berlin tridesetih godina prošlog veka i da je na delu urušavanje demokratije uz korišćenje postojećih zakona na ciničan način. „A dok ne donesu svoje zakone, poput izmena Krivičnog zakonika , gde će da hapse zbog izjava na Fejsbuku“, istakao je Filipović. On kaže da svi izgovori, poput onog da u sali nema dovoljno mesta za novinare , padaju u vodu i da građani vide da više nemamo demokratiju. „Moramo da smislimo nekakav način kako da vratimo demokratiju. Hod kroz institucije vidimo kako se završava. Svi aktivisti koji su protiv projekta Jadar pokušavaju da na miran način kroz institucije dođu do rešenja, a pitanje ja kako kada institucije ne rade“, rekao je gost Studija lajv. Zaseda Skupština Grada Loznice, televiziji  ponovo nije odobrena akreditacija Vesti 25. okt 2024 4 Vesti 25. okt 2024 4 Šestoro odbornika Srbije protiv nasilja nije moglo na sednicu skupštine Loznice, najavljuju tužbe Vesti 25. okt 2024 6 Vesti 25. okt 2024 6 Aktivisti kao „eko teroristi“, da li je za vlast to targetiranje – Dačić kaže: „Sve zavisi“ Vesti 03. sep 2024 83 Vesti 03. sep 2024 83 Za izjavu odbornice u Skupštni Grada Loznice, za koju se pretpostavlja da će zameniti dosadašnjeg gradonačelnika Vidoja Petrovića, koja je novinarima i aktivistima poručila da su došli da dele narod, kaže da je zamena teza. Filipović i drugi aktivisti koji se protive projektu Jadar nazvani su „ekološkim teroristima“ , zbog čega su tražili zaštitu institucija, ali je tužilaštvo žalbu odbilo. „Ako hoćemo da tražimo demokratiju, moramo da poštujemo Ustav i zakon. Tužiaštvo je odbilo, mi smo uložili žalbu, a istovremeno je čovek za kojeg sumnjamo da je autor tog sajta ‚Kopaćemo‘ , najavio da će da tuži nas. Namera je da nas obeshrabre jer mi nemamo beskrajne kapaticete, ni što se tiče emocija, ni vremena, ni prvenstveno novca. A oni imaju beskrajne resurse i mogu da učestvuju u 10 tužbi“, kazao je reditelj. On kaže da su uspeli da povežu sajt „Kopaćemo“ sa državom i da su sudu dostavili ime i prezime osobe koja je sajt postavila i da je odatle moguće uspostaviti vezu s vlašću. Podseća da su termin „ekološki terorista“ prvi počeli da koriste tabloidi povezani s režimom. Kada je u pitanju izmena Krivičnog zakonika, on ističe da je to najopasniji korak u zastrašivanju. „Ako to prođe onda smo prešli liniju. Na suđenju u Ninbergu većina zločinaca se branila frazom da su poštovali zakone Nemačke. Formalno će onda biti tačno da neko od nas ko je napisao status na Fejsbuku krši zakon. To rekvalifikuje državu, i zakon više nije na našoj strani. Sada se i dalje igramo sa idejom da u lancu institucija postoji neka instanca koja će odraditi posao, ovde ne. Ovde će to biti nemoguće za sve građane. Zamislite život u toj državi“, poručio je Filipović. Upitan zašto država donosi takve izmene Krivičnog zakonika, ako je i do sada pronalazila rupe u postojećem i izvrgavala njihovo poštovanje, Filipović kaže da je pitanje „koliko žele da se cimaju“. Dodaje da je vlast do sada morala da se trudi i izmišlja fraze ili u okviru postojećeg zakonskog okvira pronalazi rupe. „A ovde su možda njišnuli situaciju i videli da ekstrerni pritisak više ne postoji. Evropska unija nije zainteresovana za vladavinu prava i demokratiju u Srbiji“, istakao je.",Filipović: Povezali smo sajt „Kopaćemo“ s državom i podatke dostavili sudu,2024-10-25
" Šef Delegacije Evropske unije u Bosni i Hercegovini Luiđi Soreka uručio je danas predsedavajućoj Saveta ministara BiH Borjani Krišto izveštaj Evropske komisije o BiH za 2024. godinu. ""Pozivamo donosioce odluka u BiH da ovaj Izveštaj koriste kao konstruktivan vodič za aktivnosti koje će omogućiti napredak na evropskom putu. EU je jasno stavila do znanja da je proširenje prioritet i da je mesto BiH u EU"", rekao je Soreka, saopšteno je iz Delegacije EU u BiH. Luiđi Soreka je dodao da je ohrabrenje sa najvišeg nivoa, uključujući redovne posete predsednice Evropske komisije Ursule fon der Lajen , dovelo do određenih konkretnih rezultata u protekle dve godine i da su lideri zemalja članica EU u Evropskom savetu u martu ove godine dali zeleno svetlo za pristupne pregovore. Soreka je, međutim, naglasio da je posle toga ostvareno malo napretka na evropskom putu. Evropska komisija: Umeren napredak Srbije u stvaranju funkcionalne tržišne privrede Ekonomija 30. okt 2024 0 Ekonomija 30. okt 2024 0 Evropski dopisnik  o izveštaju EK: Srbija nije napredovala, neophodna promena u glavama političara Vesti 30. okt 2024 14 Vesti 30. okt 2024 14 „Posle marta došlo je do zastoja u sprovođenju reformi. Reforme, ne samo da su zaustavljene, već smo videli i periode obeležene retorikom i delovanjem usmerenim na podele, umesto na dijalog, pregovore i kompromis, koji su ključni za bolju budućnost“, ocenio je šef Delegacije EU u BiH. Prema njegovim rečima, svaka radnja koja je nekonstruktivna ili podriva osnovne vrednosti na kojima je zasnovana EU, podriva i izglede za evropsku budućnost. Napominjući da bi pregovarački okvir za BiH mogao da bude usvojen na Evropskom savetu već u decembru, ako ta država do tada preduzme relevantne korake, Soreka je naveo da je BiH pokazala sposobnost za postizanje rezultata, ako postoji politička volja. „Posle nedavno održanih izbora, vidim određene znakove povratka pozitivnoj dinamici i nadam se da će se to održati. EU i BiH potpisale su u ponedeljak sporazum o Evrodžastu, koji će, posle ratifikacije, omogućiti jačanje prekogranične pravosudne saradnje“, naveo je on. Pregovori o statusnom sporazumu o Fronteksu, dodao je, takođe su u poodmakloj fazi. „Videli smo napredak sa sporazumima o mobilnosti u okviru Berlinskog procesa. Videli smo i deblokadu rada Doma naroda BiH, što znači da se narednih nekoliko sedmica može produktivno iskoristiti za usvajanje zakona“, ocenio je Soreka. Šef Delegacije EU u BiH je pozvao političke lidere da ne propuste ovu, kako je kazao, važnu kratkotrajnu priliku i da pažnju usmere na usvajanje neophodnih reformi i uspostavljanje pregovaračke strukture. U najnovijem Izveštaju o napretku BiH na evropskom putu Evropska komisija je upozorila da Republika Srpska (RS) i dalje krši ustavni i pravni poredak BiH, ne sprovodeći odluke Ustavnog suda BiH i dovodeći u pitanje autoritet i integritet tog suda. U Izveštaju je, između ostalog, navedeno da BiH nije svoju viznu politiku uskladila sa viznom politikom EU, pozvavši tu državu da okonča bezvizni režim s Azerbajdžanom, Kuvajtom, Katarom, Turskom, Rusijom, Kinom i sezonski bezvizni režim sa Saudijskom Arabijom. Evropska komisija ocenila je da je BiH napravila veliki napredak, postigla i održala punu usklađenost sa sankcijama Rusiji, posle invazije te zemlje na Ukrajinu, uz opasku da sprovođenje restriktivnih mera, kako je navedeno, ostaje izazov zbog političkih opstrukcija. U izveštaju je upozoreno i da je stanje u medijima u BiH zabrinjavajuće, da su novinari izloženi političkom pritisku, zastrašivanju i pretnjama. Istaknuto je da su rezultati u borbi protiv korupcije i dalje slabi, zbog, kako je ocenjeno, operativne neefikasnosti i političkog uplitanja, dodavši da je mali broj pravosnažnih presuda u predmetima sa korupcijom na visokom nivou.",Šef Delegacije EU u BiH uručio Izveštaj Evropske komisije predsedavajućoj Saveta ministara,2024-10-30
"Pravnik NUNS Rade Đurić izjavio je u emisiji  Studio Live da misli da je ""bilo elemenata da sud stane na stranu uzbunjivača doktora Borka Josifovskog"". Ustavni sud Srbije posle četiri godine odlučio je da, bez rasprave, odbaci žalbu lekara i uzbunjivača, bivšeg direktora Gradskog zavoda za hitnu medicinsku pomoć u Beogradu Borka Josifovskog i da mu time uskrati zaštitu od odmazde, koju trpi već skoro dve decenije, jer je ukazao da pojedini lekari Hitne pomoći pacijente na samrti nisu reanimirali i da su adrese umirućih pacijenata prodavali privatnim pogrebnim preduzećima. Đurić misli da je bilo elemenata da sud stane na stranu doktora Josifovskog. „Još jedan od pokazatelja da pravni sistem u Srbiji ostavlja malo realnih mogućnosti, umesto da sagledate kontekst kompletnog slučaja i da zaštitite čoveka koji je pionir u uzbunjivanju u Srbiji, vi donosite odluke koja ne samo da razoružava Josifovskog, već nosi i poruku budućim uzbunjivačima šta može da se očekuje od njih, kako da imate veru u jedan sistem koji nije kadar da nas zaštiti“, kaže on. Pokazalo se, dodaje on, da „institucije usvajaju propise do one more do koje im to daje mogućnost da njima manipulišu“. „Da imate situacije sa brojnim prazninama, brojnim nepravilnostima, imate selektivnu primenu. Ozbiljne nejasnoće i praznine oko načina na koji se štiti sam uzbunjivač , imate presude koje se ne poštuju, imate institucije koje do te mere žigošu i vrše pritiske, ozbiljno maltretiraju same uzbunjivače, vidite da ti statusi koji su dodeljeni ne daju njima nikakvu šansu da istraju i da rade. Retko ko se i vraća na posao, ili se vraća na manje mesto“, kaže on. Pročitajte još Josifovski nakon odbijanja Ustavnog suda da ga zaštiti: Jedina ideologija je biznis i sticanje novca Vesti 29. okt 2024 2 Vesti 29. okt 2024 2 Pištaljka: Ustavni sud odbio da zaštiti uzbunjivača Borka Josifovskog Vesti 27. okt 2024 89 Vesti 27. okt 2024 89 I broj uzbunjivača se smanjuje, kaže. „Poruka ljudima čiji se identitet ne prikriva, već institucije čine sve što je moguće da taj identitet razotkriju, a i po službenoj dužnosti i prijavama koje se podnose, ne daje garanciju da vi njih uopšte možete da zaštitite. Jedina zaštita je javnost, daje garanciju tim ljudima da možda neće biti otpušteni ili krivično gonjeni“, kaže on. Prema njegovim rečima, „sve je manje tih priča“. „Novinari imaju neke insajd informacije, anonimni izvori su nešto što kodeks novinara ne preporučuje. Sistem zaboravlja da sagleda da je ono što je izneto apsolutno iznad onoga što su oni učinili ili nisu učinili u skladu sa zakonom o zaštiti uzbunjivača“, kaže on. Propisi, dodaje, „nisu loši, ali imaju praznine“. „I ta selektivna primena, sistem kao takav zaista mislim da nije loš, međutim, praksa pokazuje da on ne može da opstane. Veće su posledice po uzbunjivače, nego po one koji čine nepravilnosti. Za vreme koronavirusa imali smo situaciju kada je Ana Lalić iznela podatke, imali ste automatski institucije koje pokušavaju da dođu do izvora podataka. Mislim da to imamo danas, ne pritiskate samog uzbunjivača, ili novinara, već pokazujete onima koji bi potencijalno mogli izneti informacije šta bi im se moglo desiti“, kaže Đurić.","Đurić: Bilo elemenata da sud stane na stranu doktora Josifovskog, odluka nosi poruku i budućim uzbunjivačima",2024-10-29
" Aktuelne teme i događaje dana u Dnevnoj analizi komentariše Peđa Mitrović, generalni sekretar SSP i narodni poslanik. Nakon pisanja Dojče velea , divovi nemačke automobilske industrije sada motre na fabričke pogone u Srbiji zbog niza pritužbi radnika za iznurivanje, ugrožavanje zdravlja i „psihički teror“. To je povod da u Temi dana govorimo o položaju i statusu radnika u stranim kompanijama koje posluju u Srbiji. Šta ne štima u sistemu Centara za socijalni rad u Srbiji pa je resorna ministarka Milica Đurđević Stamenkovski uputila poziv na sastanak svim direktorima socijalih ustanova, navodeći da nam je sistem socijalne zaštite veoma složen i da mu nedostaje efikasnosti. O ovoj temi razgovaramo sa Draganom Vulevićem , bivšim savetnikom u Ministarstvu za rad i socijalna pitanja i specijalistom za socijalno pravo.",Dan uživo: Rad pod “psihičkim terorom”,2024-10-28
"printscreen  Devetogodišnji Mihajlo Oreščanin koji se borio protiv zloćudnog tumora malog mozga, preminuo je tokom lečenja u inostranstvu. Porodica se javnosti obraćala za pomoć jer im je bilo potrebno 35 miliona dinara za njegovo dalje lečenje. Mihajlu Oreščaninu, malom fudbaleru kluba „Milutinac-Zemun“, simptomi bolesti pojavili su se u vrlo kratkom roku, za nedelju dana, u vidu jake glavobolje sa povremenim povraćanjem, gubitkom ravnoteže i perifernog vida, potom i krizom svesti, preneo je RTS. Specijalističkim i dijagnostičkim pregledima utvrđeno je postojanje ekspanzivne lezije u levoj cerebralnoj hemisferi. Hitnom operacijom u Klinici za neurohirurgiju UKCS, uklonjena je tumorska promena, ali je konzilijum odlučio da su mu potrebne dalje dijagnostičke procedure i dalje lečenje. Porodica se obratila za pomoć za nastavak lečenja u mnogim evropskim i svetskim centrima, uključujući Univerzitetskoj bolnici u Hajdelbergu, kao i Univerzitetskoj klinici Tibingen u Nemačkoj. Da Mihajlo pobedi opaku bolest Vesti 25. sep 2023 1 Vesti 25. sep 2023 1 Humanitarna akcija u školi u Zemunu za pomoć dečaku Mihajlu: Neophodno mu je lečenje u Nemačkoj Vesti 28. sep 2023 0 Vesti 28. sep 2023 0",Preminuo mali Mihajlo koji se borio protiv tumora na mozgu,2024-10-29
" Udruženje novinara Srbije (UNS) raspisalo je danas konkurs za nagradu ""Aleksandar Tijanić"" koja se dodeljuje za borbenost u novinarskom izražavanju, a rok za slanje prijava je 28. novembar. Predloge sa obrazloženjem i linkove ka tekstovima, radijskim i televizijskim prilozima treba dostaviti na mejl adresu [email protected] . Kako je naveo UNS u saopštenju, osim tekstova i priloga moguće je predložiti i novinarski potez „koji bi zavredeo nagradu“. Na konkurs mogu da se prijave novinari koji rade u medijima u Srbiji slanjem radova koji su objavljeni u periodu od 28. novembra 2023. godine do 28. oktobra 2024. godine. Kandidata za nagradu mogu predložiti novinari i građani, kao i organizacije registrovane u Srbiji. Ime dobitnika biće objavljeno 13. decembra, na dan kada je Aleksandar Tijanić rođen. Nagrada se sastoji od diplome i novčanog iznosa od 2.000 evra u dinarskoj protivvrednosti, a biće uručena 21. decembra na dodeli godišnjih nagrada UNS. Ta nagrada prvi put je dodeljena 2015. godine. Aleksandra Tijanić bio je generalni direktor Radio televizije Srbije (RTS) od 2004. do 2013. godine kada je preminuo.",Raspisan konkurs za novinarsku nagradu „Aleksandar Tijanić“,2024-10-28
"Tanjug/Kirill Zykov/Photo host brics-russia2024.ru via AP U Srbiji i dalje postoji antivladin potencijal, ali je situacija u zemlji trenutno mirna i stabilna, delom zahvaljujući i ruskim obaveštajnim službama, izjavio je potpredsednik Vlade Srbije Aleksandar Vulin u Rusiji. Na marginama samita grupe BRIKS u Kazanju, na kojem predvodi delegaciju Srbije, Vulin je za RIA Novosti prokomentarisao upozorenja ruskih službi srpskim kolegama uoči masovnih demonstracija u Beogradu 10. avgusta „da se pripremaju masovni neredi, čiji je krajnji cilj državni udar i svrgavanje rukovodstva zemlje“. Vulin je kazao da je „takvih aktivnosti bilo“ i da je Srbija „veoma zahvalna ruskim specijalnim službama“ – Federalnoj službi bezbednosti (FSB) i Spoljnoj obaveštajnoj službi (SVR), koje su „blagovremeno obavestile“ Beograd. „Bili smo korak ispred i prilično spremni za ono sa čime ćemo morati da se nosimo. I, kao što vidite, sada je situacija mirna i stabilna, ljudi žive svoje živote“, rekao je Vulin u intervjuu za rusku državnu novinsku agenciju. Vulin u Kazanju: Srbija se nada da će za nju biti mesta u BRIKS-u Vesti 24. okt 2024 29 Vesti 24. okt 2024 29 Vulin: Sve se menja, samo služba ostaje Vesti 17. okt 2024 22 Vesti 17. okt 2024 22 Vulin ponovo u Moskvi: Sastanak sa FSB-om i Spoljnom obaveštajnom službom Rusije Vesti 16. okt 2024 4 Vesti 16. okt 2024 4 Podsetimo, 10. avgusta u Beogradu je održan veliki protest protiv iskopavanja litijuma u Srbiji. Protest su organizovale ekološke organizacije, a završen je blokadom pruge kod železničkih stanica Prokop i Novi Beograd. Dodao je da antivladinih aktivnosti „uvek ima“ i da one „u zavisnosti od konkretne situacije jačaju ili splašnjavaju“. Vulin je rekao i da Zapad „ne želi da vidi slobodnu i nezavisnu Srbiju, koju vodi predsednik (Aleksandar) Vučić, jedan od poslednjih nezavisnih lidera u Evropi“. „A oni (Zapad) ne žele da vide Srbiju onakvom kakva jeste. Bili bi mnogo srećniji kada bi nekoj marionetskoj vladi rekli da uvede sankcije Rusiji. I ta vlada bi rekla: ‚Da, sjajno, mi ćemo to učiniti‘. Ili bi tražili da priznamo Kosovo, a ta vlada bi rado pristala. Dakle, nezavisna Srbija je uvek meta. Kao i 1999. godine, tokom NATO agresije na Srbiju, bili smo meta tada, a meta smo i danas. Ali želimo da budemo slobodni“, naveo je Vulin.","Vulin: Situacija u Srbiji mirna i stabilna, zahvaljujući i FSB i SVR",2024-10-24
" Potpredsednik Stranke slobode i pravde (SSP) Dušan Nikezić ocenio je da će mendžement Elektroprivrede Srbije (EPS) imati ""težak"" zadatak na današnjoj sednici Nadzornog odbora da objasni zašto je ""nastavljeno urušavanje"" tog akcionarskog društva i u trećem kvartalu ove godine. Prema njegovim rečima, urušavanje EPS-a je izazvano konstantnim ispadima proizvodnih blokova, smanjenjem proizvodnje uglja, enormnim uvozom struje i nekvalitetnog uglja iz regiona, mimo tendera.“Haotično stanje u našoj navećoj i najvažnijoj firmi potvrđuje i činjenica da je direktor EPS-a Dušan Živković, uprkos izričitom protivljenju Nadzornog odbora, potpisao štetan ugovor za izgradnju solarne elektrane od 1.000 MW sa firmom UGTR, koja do sad nema izgrađen kapacitet ni za jedan MW“, kazao je Nikezić, a saopštio je SSP. Prema njegovim rečima, za izgradnju solarne elektrane EPS će morati da se zaduži 1,6 milijardi evra pod nepovoljnim uslovima, pošto će za osiguranje kredita morati unapred da isplati 200 miliona evra, jer poverioci javnih preduzeća Morgan i ING, prema njegovim rečima, očigledno nemaju poverenja u garanciju države. EPS raspisao konkurs za zapošljavanje 19 inženjera u termoelektrani „Nikola Tesla“ u Obrenovcu Ekonomija 29. okt 2024 13 Ekonomija 29. okt 2024 13 Ocenio je da taj novi i nepotrebni izdatak dolazi u „najgorem mogućem trenutku“, jer je, prema njegovim rečima EPS istovremeno primoran da se zaduži još 150 miliona evra za likvidnost zbog „katastrofalnih“ poslovnih rezultata. „Dok se izvršni direktori EPS-a svađaju oko raspodele službenih automobila, a ministarka (rudarstva i energetike, Dubravka Đedović Handanović) lobira za Rio Tinto, krajnje je vreme da se neko seti da dolazi zima. Finansijska pozicija EPS-a je nikad gora, remonti nisu kvalitetno urađeni, hidrologija je loša, nema dovoljno uglja i biće otežan uvoz struje zbog Ukrajine, pa će vlast opet izmišljati geostrateške izgovore za nedovoljnu količinu i sve veće cene struje u Srbiji“, kazao je Nikezić.",Nikezić: Menadžment da objasni zašto je EPS nastavio da se urušava i u trećem kvartalu 2024.,2024-10-29
"Ana Paunković/FoNet Brankica Marić, tužiteljka Višeg javnog tužilaštva u Beogradu, najbliža saradnica glavnog tužioca Nenada Stefanovića i njegova prva zamenica zadužena za Posebno odeljenje za suzbijanje korupcije, namerava da napusti funkciju i karijeru nastavi u advokaturi, saznaje Nova. Kako piše Nova.rs , Marić je nedavno podnela zahtev za upis u Advokatsku komoru Šapca, čije rukovodstvo u narednim danima o tome treba da odluči. Ukoliko bude primljena u advokate, Marić će morati da zatraži od Visokog saveta tužilaštva da je, nakon skoro dve decenije, razreši javnotužilačke funkcije. Poslednjih godina za Brankicu Marić se vezuju brojne afere, navodi Nova.rs, posebno od trenutka kada je Nenad Stefanović postao glavni tužilac, a ona jedna od njegovih najbližih saradnica. Široj javnosti predstavila se u vreme kada je u Višem tužilaštvu počeo progon tužiteljki Bojane Savović i Jasmine Paunović, koje su smenjene i premeštene iz Posebnog odeljenja za suzbijanje korupcije, u trenutku kada su uhapšeni okrivljeni za milionske zloupotrebe u EPS. Upravo je Marić naposletku preuzela predmet u slučaju EPS od tužiteljke Savović i potpisala optužnicu, šest meseci nakon što su svi uhapšeni pušteni iz pritvora da se brane sa slobode, piše Nova.rs. Uprkos svemu tome, suđenje do danas nije počelo, dodaje se. U sukobu interesa Osim što je više puta pokušala da opravda premeštaj tužiteljki i relativizuje čitav slučaj koji je tada uznemirio javnost, Brankica Marić je ostala upamćena i po neuspeloj nameri da zaštiti Stefanovića od tvrdnji tužiteljke Paunović da se neprimereno ponašao na kolegijumu tužilaštva i lupao šakom o sto. Na tadašnje pitanje TV Insajder da li je to tačno, Marićeva je iznela odgovor: „Ako je spuštanje ruke na sto i udarac satom koji se nalazi na ruci, koji se čuje, udaranje šakom o sto, onda neka tako bude“, navodi Nova. POVEZANE VESTI: „Prsten integriteta“ uručen tužiteljki Bojani Savović Vesti 06. sep 2024 2 Vesti 06. sep 2024 2 Nova: Sentine inspektore gone zbog „zloupotrebe položaja“, a tužiteljka ih ispitivala i o „Jovanjici“ Vesti 13. sep 2024 5 Vesti 13. sep 2024 5 Visoki savet tužilaštva nije prihvatio prigovore tužiteljki Savović i Božović Vesti 01. jul 2024 9 Vesti 01. jul 2024 9",Nova.rs: Najbliža saradnica Nenada Stefanovića napušta Više tužilaštvo,2024-10-29
"Unsplash/Tingey Injury Law Firm Bivši starešina OVK Fatmir Sopi potvrdio je danas, pred sudom u Hagu, da je komanda njegove jedinice, s proleća 1999. bila u selu Zlaš kod Prištine, u kojem je, po ranijoj presudi, OVK počinila zločine nad pritvorenim Albancima. Sopi je to posvedočio na suđenju tadašnjim članovima Glavnog štaba OVK Hašimu Tačiju, Kadriju Veseljiju, Redžepu Seljimiju i Jakupu Krasnićiju, optuženim za ratne zločine na Kosovu i u Albaniji, 1998-99. Optužnica ih tereti za nezakonito lišavanje slobode, mučenje i ubistva Albanaca, koje je OVK proglasila za „kolaboracioniste“, Srba i Roma u više od 40 pritvora za „protivnike“ te albanske paravojske. Po optužnici, u aprilu 1999. u Zlašu je postojao pritvor u kojem su pripadnici OVK protivpravno držali i teško zlostavljali šestoricu Albanaca, od kojih su jednog, teško povređenog, ostavili da umre. Za te zločine, haški sud – koji se zvanično zove Specijalizovana veća Kosova – osudio je na 15 godina zatvora Saljija Mustafu, koji je u Zlašu komandovao pritvorom i jedinicom BIA. Kao i na suđenju Mustafi, svedok Sopi je danas potvrdio da je u Zlašu bio štab jedinice BIA, ali i komanda „153. brigade“ OVK u kojoj je on bio komandant i zamenik komandanta. Tužilac je u sudnici prikazao nekoliko fotografija na kojima su bili Mustafa, Sopi i druge starešine OVK koje je svedok identifikovao. Sopi je potvrdio da je „153. brigada“ OVK bila formirana u februaru 1999. po nalogu nadređene komande „operativne zone Lab“ koji je u Zlaš doneo zamenik komananta te zone Kadri Kastrati. Po Sopijevom iskazu, za komandanta brigade je, umesto njega, bio postavljen „karijerni oficir“ Adem Šehu, koji je u Zlaš bio upućen sa strane. Na početku svedočenja, Sopi je optužene nazvao „patriotskim borcima“, a za Tačija je u jednom trenutku rekao da je „živi mučenik“. U nastavku procesa, iza zatvorenih vrata, svedoči prvi od trojice svedoka za čije je iskaze, kako proističe iz sudskih dokumenata, posebne uslove zatražila njihova vlada. Tim uslovima obezbeđuje se potpuna anonimnost svedoka koja je neophodna, kako je u spisima naznačilo tužilaštvo, usled njihovog straha od odmazde, kao i zbog uporne klime zastrašivanja svedoka koja, kako je sud više puta utvrdio, i dalje vlada na Kosovu. Optužnica u 10 tačaka tereti Tačija (55), Veseljija (56), Seljimija (52) i Krasnićija (73) za: progon na političkoj i etničkoj osnovi, zatvaranje, nezakonito hapšenje i pritvaranje, druge nehumane postupke, okrutno postupanje, prisilni nestanak, mučenje (dve tačke) i ubistva (dve tačke). Navedene zločine, pripadnici OVK pod komandom optuženih počinili su, po optužnici nad približno 407 pritvorenika, od kojih je najmanje 102 ubijeno, od marta 1998. do septembra 1999. U optužnici je identifikovano 75 žrtava – 51 srpska, 23 albanske i jedna romska. Šest tačaka optužnice tereti Tačija, Veseljija, Seljimija i Kransićija za zločine protiv čovečnosti, a četiri tačke za ratne zločine. Prema optužnici, Tači, Veselji, Seljimi i Krasnići bili učesnici u udruženom zločinačkom poduhvatu. Cilj tog zločinačkog poduhvata bilo je preuzimanje kontrole nad celim Kosovom nasiljem nad svima koje je OVK smatrala „protivnicima“. Kao saučesnici u zločinačkom udruženju, u optužnici su navedeni i oficiri OVK: Azem Sulja, Ljah Brahimaj, Fatmir Ljimaj, Sulejman Seljimi, Rustem Mustafa, Šukri Buja, Ljatif Gaši i Sabit Geci. Svi optuženi izjavili su da nisu krivi. Oni su u pritvoru u Hagu od hapšenja na Kosovu u novembru 2020.","Suđenje Tačiju: Komanda brigade OVK bila u selu gde su, po ranijoj presudi, počinjeni zločini",2024-10-28
"Novi direktor policije biće neko ko je prošao “kroz političku trijažu” i odgovaraće isključivo Aleksandru Vučiću. To nije dobro ni za policiju, ni za Ivicu Dačića, kao ministra MUP-a, a ni za građane, ocenili su narodna poslanica iz Narodnog pokreta Srbije i pukovnica policije u penziji Slavica Radovanović i advokat Ivan Ninić. Posle dve i po godine, u Srbiji je raspisan konkurs za direktora policije. Policija nije imala direktora od kada je krajem decembra 2021. godine, Vladimiru Rebiću istekao mandat. Od februara 2022. godine, određene poslove iz delokruga „prvog operativca“ obavljao je Dragan Vasiljević. Raspisan konkurs za direktora policije posle dve i po godine Vesti 25. okt 2024 3 Vesti 25. okt 2024 3 “Mislim da je iznenađenje da je konkurs rapisan. Dugo smo očekivali da se raspiše konkurs. Čekalo se ovoliko, jer su to više bili neki taktički potezi prethodna dva ministra da oni budu ti koji će rukovoditi MUP-om i koji će se pitati o svemu. Sigurno je bilo i pritisaka da se određeni ljudi postave na mesto direktora policije, sa kojima se ministri u datom trenutku nisu složili, ili njihovi kandidati nisu ispunjavali uslove koji su potrebni da bi neko postao direktor policije. Tako smo ostali tri godine bez direktora policije”, rekla je za  Slavica Radovanović . Dačić neće biti samostalan Ona je dodala, da se na taj korak Ivica Dačić odlučio jer je “potpuno svestan koliko je važno da policija ima direktora”, a posebno imajući u vidu da je u prethodnom sazivu bio ministar unutrašnjih poslova. “Ali mislim da je pred njim težak zadatak. Nisam sigurna koliko će on tu biti samostalan da kreira politiku MUP-a, jer je u prethodnom periodu došlo puno kadrova SNS-a među kojima deo ima svoje mentore, a to nije Ivica Dačić ”, ocenila je Radovanović. Jedna od teza je da je cilj raspisivanja konkursa za direktora policije da se Ivica Daćić “stavi pod kontrolu”, a druga pretpostavka je da je svrha konkursa čišćenje “nepodobnih ljudi” koje je doveo Bratislav Gašić. “Treba gledati kontekst, i to kontekst od 2008. godine do danas. Od 2008. do 2012. godine, kada je ministar bio Ivica Dačić, u toj Vladi Srbije sa Demokratskom strankom, funkciju direktora policije obavljao je Milorad Veljović. Ali i tada se Dačić poveravao prijateljima da sa Veljovićem uveče sedi i druži se, a onda ode kući i na televiziji vidi da je u toku neka akcija koju mu Veljović nije najavio. Dakle, ministar unutrašnjih poslova je za policijske akcije visokog rizika i za politička hapšenja saznavao iz medija, što govori o tome da je Veljović tada polagao račune kabinetu Borisa Tadića i Miodragu Rakiću. Sve to bila je posledica kontaminacije tadašnjeg stanja u MUP-u, jer je Ivica Dačić bio naslonjen na grupu Darka Šarića i na Rodoljuba Radulovića zvanog Miša Banana, i postojale su spekulacije, koje su se pokazale kao tačne, da su evropske službe bezbednosti tražile da se neke visokorizične akcije odvijaju van kontrole Ivice Dačića”, kazao je Ivan Ninić. Vučić centar odlučivanja iz MUP-a seli u svoj kabinet On je dodao da je posebno važno to što je Vučić, tada kako je rekao,“shvatio da je policijski aparat najvažnija poluga moći”. “On tada počinje da formira radne grupe za ispitivanje privatizacije 2012. godine, kada je bio prvi potpredsednik Vlade i izmešta centar moći iz policije u svoj kabinet. Tomislav Nikolić je bio predsednik države, a Vučić koordinira službe bezbednosti… To govori da Vučić od dolaska na vlast do danas, kontinuirano seli centar odlučivanja i moći iz MUP-a u svoj kabinet. Njemu direktor MUP-a ne treba”, rekao je Ninić. Odgovarajući na pitanje zašto se onda sada raspisuje konkurs za direktora policije, on je rekao da je sada “zrela situacija da se postavi direktor”. “Ivica Dačić je postavljen na mesto ministra MUP-a, ali nominalno, kao koalicioni partner, on se ništa ne pita. I ljudi u MUP-u kažu da se on ništa ne pita. Vučić i dalje “vuče konce”, Vladimir Orlić je direktor BIA“, rekao je Ninić. Slavica Radovanović je kazala da Narodni pokret Srbije insistira da policija dobije direktora, ali, kako je rekla “pravog direktora policije”. “Dakle, da direktor policije bude neko ko će biti profesionalac, a ne čovek od politike… Ne verujem da će pobediti najbolji, jer ovaj konkurs je napisao neko ko ili ne zna da napiše te norme, ili je namerno norme napisao tako da one budu dvosmislene…“, navela je Radovanović. Skrenula je pažnju na to da su u konkursu navedeni razni fakulteti, čije diplome kandidatima daju pravo da se prijave na konkurs za direktora policije. „Pominju se razne škole… To je nedopustivo. Neko ko treba da bude direktor policije apsolutno mora da ima sve policijske škole”, naglasila je Radovanović. Dačić neće ni znati šta mu radi direktor policije Ninić je rekao da očekuje da će za direktora policije biti izabran neko ko je, kako je rekao, “prošao kroz političku trijažu”. “Dakle, čovek koji je formalno zadovoljio uslove propisane zakonom o policiji… Taj čovek će polagati račune za svoj rad predsedniku republike, i sa njim će biti u direktnoj dnevnoj komunikaciji. Predsednik će stalno da ga podseća da ga je on tu doveo i tražiće njegovu lojalnost. Ako posumnja u njega, postavljaće mu testove lojalnosti kroz određene izjave, saopštenja i istupe u medijima”, kazao je Ninić. Dodao je da Ivica Dačić neće ni znati “šta mu radi direktor policije”. “Dačić će se baviti izdavanjem pasoša, državljanstava javnim ličnostima. Pričaće o političkim temama, o Kosovu, o BRIKS-u, o EU, ali neće se baviti direkcijom policije”, ocenio je Ninić . Dodao je da je loše to što će, kako je rekao, “policijom i dalje rukovoditi predsednik države i što će “direktor policije biti njegov eksponent i isključivo će servisirati mašineriju koja se zove Srpska napredna stranka”. “Sve to govori da je politika nešto što dominira u direkciji policije”, naglasio je Ivan Ninić. Slavica Radovanović je kazala da Ivica Dačić “ima nekontrolisanu grupu ljudi” koji u MUP-u dobijaju naređenja i komuniciraju sa drugima. “Da li je to Aleksandar Vučić ili neko koga on odredi, nije važno”, rekao je Radovanović. Ninić je ocenio da “na tako odgovornoj funkciji “može biti samo čovek koji je karijerista, ko je ucenjen ili ko veruje samo u jednog boga”. Slavica Radovanović je rekla da profesionalni policajci “nemaju nikakve šanse” u policiji. „Ti ljudi su u poslednjih 14 godina skrajnuti, a ljudi o kojima sada govorimo su mnogo toga preskočili, jer odgovaraju ljudima iz politike. To su najznačajniji kandidati. Ako bilo ko od tih ljudi bude izabran za direktora policije, to svakako nije dobro ni za policiju, ni za Ivicu Dačića, ni za građane“, zaključila je za  narodna poslanica iz Narodnog pokreta Srbije i pukovnica policije u penziji Slavica Radovanović.",Sagovornici : Novi direktor policije će proći kroz „političku trijažu“ i odgovaraće isključivo Vučiću,2024-10-28
" Iz Centra za socijalni rad ""Sveti Sava"" predložili su sudu da se otac i majka 13-godišnjaka, koji je usmrtio vršnjaka prošle godine u Niškoj Banji, liše roditeljskog prava, potvrđuje direktor Centra Zoran Jović. Nakon što je istraga skoro godinu dana stajala u mestu, a njome se bavilo Osnovno javno tužilaštvo u Nišu, slučaj ubistva 13-godišnjeg dečaka u Niškoj Banji 5. oktobra prošle godine dodeljen je Višem tužilaštvu. Sudi se roditeljima M. M. i M. M. M, pošto je počinilac u trenutku ubistva imao manje od 14 godina, pa nije krivično odgovoran. U međuvremenu, Centar za socijalni rad je pokrenuo i postupak lišenja roditeljskog prava, pišu Južne vesti. Obrt u Niškoj Banji: Roditeljima dečaka koji je ubio druga preti kazna do 12 godina zatvora Vesti 12. sep 2024 1 Vesti 12. sep 2024 1 Dečaka iz Niške Banje prošle godine ubio je školski drug: Postupak spor, sudskog još nema Vesti 07. avg 2024 1 Vesti 07. avg 2024 1 Slučaj ubistva dečaka u Niškoj Banji stoji u mestu, otac kaže „neko koči“ Vesti 09. mar 2024 3 Vesti 09. mar 2024 3 „To ne znači da su oni lišeni tog prava. Mi smo kao organ starateljstva pokrenuli postupak za lišenje u okviru naših ovlašćenja. Može da se radi veštačenje, biće izvedeni dokazi, mi naše nalaze dostavljamo i sud odlučuje konačno o tome da li će neko od roditelja biti lišen ili ne. Mi smo pokrenuli postupak da se oboje liše roditeljskog prava“, navodi Jović. Koliko će postupak trajati, zavisi od suda, dodaje on, kao i od toga koliko će dokaza da se izvede, da li će biti angažovan veštak i kako će postupati odbrana. Iz Osnovnog suda za Južne vesti kažu da je reč o naročito hitnom postupku i da se ročište prvi put zakazuje za osam dana, a nakon toga kad se steknu uslovi. Dodaju i da Sud može da usvoji, delimično usvoji ili odbije tužbu Centra za socijalni rad.",Slučaj ubistva dečaka u Niškoj Banji: Pokrenut postupak oduzimanja roditeljskog prava,2024-10-24
"""Kružni tokovi se ne grade ispred mostova. Ako to povežemo sa namerom gradskih vlasti da zatvore stari Savski most, onda će nastati horor kada je reč o saobraćaju između Beograda i Novog Beograda“, izjavio je novinar agencije FoNet Đorđe Vlajić. Dodao je da je Aleksandar Šapić „korisna figura SNS-a u Beogradu“ i da veruje da će gradonačelnik glavnog grada biti „ključna žrtva“ u nekom budućem političkom obračunu. Kod Ušća je nedavno napravljen kružni tok, a pre par dana postavljeni su semafori. Gradonačelnik Beograda Aleksandar Šapić tvrdi da je to, kako je rekao „evropski standard“. Najavio je da će isto rešenje biti primenjeno i na kružnom toku na Autokomandi. Saobraćajni inženjer: Semafori neće poboljšati protočnost saobraćaja kod Ušća, kružni tok – polovično rešenje Vesti 28. okt 2024 98 Vesti 28. okt 2024 98 Semafor, kružni tok, pa onda opet i semafor: Raskrsnica na Slaviji koja „peva i preliva“ dobila konkurenciju Vesti 28. okt 2024 32 Vesti 28. okt 2024 32 „Prilično sam uveren da bez obzira na to šta urade sa tim kružnim tokom – sa semaforima ili bez njih, on neće rešiti problem gužvi i zagušenja mosta i raskrsnice ispred mosta sve dok na svaku ulaznu traku ne budu postavljeni policajci, kako bi onemogućili uletanje i zaglavljivanje u raskrsnici ina kružnom toku i dok se ne obezbedi protok saobraćaja“, rekao je za  Đorđe Vlajić. On je dodao da nigde u svetu nije video kružni tok ispred mosta. „Oni se grade na drugim mestima. Možda sam nešto propustio, ali ako ovo povežemo sa namerom gradskih vlasti da zatvore stari Savski most , onda će nastati horor na novobeogradskoj i beogradskoj strani kada je reč o saobraćaju i toj vezi između Beograda i Novog Beograda“, kazao je Vlajić. On je naglasio da nigde nije video tako loše rešen saobraćaj kao u Beogradu. „Ovde stalno ima nekog igranja, kao da se saobraćajem bave neki ljudi koji ne razumeju kako treba da se organizuje saobraćaj u velikom gradu… Oni koji upravljaju gradskim saobraćajem deluju kao da su nemoćni da nađu razumna rešenja za regulaciju saobraćaja… Nisam siguran da će ovo sa kružnim tokovima po Beogradu biti na dobrobit građana, a plašim se i šta će da se dogodi kad sklone stari Savski most, jer kakav god da je bio, on je propuštao jedan broj vozila sa jednog na drugi kraj reke“, naveo je Đorđe Vlajić. „Šapić korisna figura SNS-a, biće ključna žrtva“ On je kazao da se stiče utisak da je Aleksandar Šapić, kako je rekao „korisna figura SNS-a u Beogradu“. „On je isturen u javnosti, odijum za sve što gradska vlast loše radi, pada na njega. Tu po strani ostaju i SPS i SNS, kao koalicioni partneri koji upravljaju gradom. Pretpostavljam da će on biti ključna žrtva u nekom političkom obračunu ili popuštanju pred građanima – ako bude moralo da se popušta, da ne bi usledio neki ozbiljniji protest zbog nekog nerazumnog poteza vlasti, kao što je, čini mi se, odluka da se ukloni taj most“, ocenio je Vlajić. Dva opoziciona glasa manje protiv SNS-a Predsednik udruženih sindikata Srbije Sloga Željko Veselinović i poslanik Đorđo Đorđić napustili su poslaničku grupu Stranke slobode i pravde . Odgovarajući na pitanje da li veruje da će SNS tim poslanicima pomoći da osnuju poslanički klub, on je rekao da ga ga takav ishod ne bi začudio. „Ne bi bilo prvi put da se u Skupštini Srbije promešaju karte i da se mandati presele sa jedne na drugu stranu. U svakom slučaju, ako sam dobro procenio, mislim da će ovo biti dva opoziciona glasa manje protiv SNS-a“, kazao je Vlajić. Jedan od inicijatora ProGlasa, profesor Pravnog fakulteta u Beogradu Miodrag Jovanović je za  izjavio da će ProGlas uskoro objaviti dokument , koji će biti predlog mera za „dan posle“ nakon promene vlasti u Srbiji. „Na prvi pogled, to deluje ohrabrujuće – da neko u situaciji kada vlast SNS-a deluje nedodirljivo, razmišlja šta posle. Biće dobro ako dobijemo informaciju kako misle to da urade. Jer često slušamo – i to je postao manir u politici ovde, kritiku nekoga i priču da nešto treba menjati. Ali malo ima priče o tome kako to uraditi… Tako da je ovo zanimljiva najava i zanima me šta će tu da piše“, rekao je za  novinar agencije FoNet Đorđe Vlajić.","Vlajić: Kružni tok se ne gradi ispred mosta, saobraćaj između Beograda i Novog Beograda postaće horor",2024-10-29
" Desetogodišnji dečak povređen je danas dok je prelazio ulicu u Nišu pošto ga je oborio autobus, potvrdila je Policijska uprava za agenciju Beta. U policiji su kazali da je dete u Univerzitetskom kliničkom centru na pregledu. Osnovno javno tužilaštvo je obavešteno i po nalogu tužioca obavljen je uviđaj. Uzrok udesa za sada nije poznat.",Autobus udario 10-godišnjeg dečaka dok je prelazio ulicu u Nišu,2024-10-24
" Inicijativa ProGlas podržala je protest prosvetnih radnika koji se, kako kažu, bore za dostojanstvo svoje profesije, ukazujući da u zemlji ne može biti napretka ako se ne promeni odnos društva prema obrazovanju i prosvetnim delatnicima. Osnovni temelj napretka svakog društva bazira se na obrazovanju njegovih građana i stvaranju uslova za razvoj potencijala dece i mladih, kritičkog i kreativnog mišljenja i usvajanja pozitivnih, demokratskih vrednosti, navodi se u saopštenju. Vlada Srbija ima obavezu i odgovornost da osigura elementarne uslove za obrazovni proces u kom će se učenici i nastavnici osećati poštovano, a škola predstavljati podsticajno okruženje u kome se svi osećaju bezbedno, dodaju iz ProGlasa. U saopštenju se navodi da su se prosvetni radnici opredelili za različite vidove borbe za svoja prava, počevši od institucionalne borbe, koja nije dala željene ishode, preko različitih formi protesta, poput belog štrajka, pa sve do pune obustave rada. To je borba za vraćanje mesta obrazovanju u društvu koje mu pripada, to je borba za budućnost naše dece i naše mesto je uz njih 1. novembra, zaključuju u ProGlasu. POVEZANE VESTI: Koliko je „veliko“ 60 miliona evra za prosvetare: Kako se rasipaju pare, dok se obećanja učiteljima ne ispunjavaju Ekonomija 30. okt 2024 46 Ekonomija 30. okt 2024 46 Đukić Dejanović: Ponuda prosvetnim sindikatima konačna, protesti nisu rešenje Vesti 30. okt 2024 53 Vesti 30. okt 2024 53 Pritisak na prevoznike iz Niša da ne dovoze prosvetare na protest: „Upozorenje iz BIA i MUP“ Vesti 29. okt 2024 21 Vesti 29. okt 2024 21",ProGlas podržao prosvetare: Protest je borba za vraćanje obrazovanja na mesto koje mu pripada,2024-10-30
"Prebijanje su doživljavali i radnici u fabrikama na jugu Srbije. Menadžer leskovačke ""Jure"" radnice je gađao stolicom, a sindikalci ""Aptiva"" sada tvrde da jedan njihov rukovodilac kontinuirano maltretira radnike - baca im hranu u smeće, šutira gajbe i kutije i obraća im se neprimerenim tonom. Novi incident kada su u pitanju kršenja radničkih prava u Leskovcu , u leskovačkim fabrikama. Ovoga puta radnici iz „ Aptiva “ kažu da im je član poslovodstva bacio hranu u smeće i vikao na njih. „Taj njihov šef, koji je verovatno odavde lokalni, zna da može to da radi i veruje da zbog toga neće biti sankcionisan. I to jeste najgora poruka koju su poslali svi ti protesti, recimo u Juri , koji su ostali bez ozbiljnog odjeka i reakcije državnih organa, a koji su plaćeni da moraju da kontrolišu kako se svi poslodavci ponašaju prema svojim radnicima i da li poštuju Zakon o radu, ma koliko on loš bio“, ističe novinarka Ljiljana Stojanović. Povezane vesti Poreskim olakšicama do stranih stručnjaka: Kako se Nemačka bori sa nedostatkom radnika? Svet 28. jul 2024 2 Svet 28. jul 2024 2 Otkazi u Aptivu, radinici kažu: Radimo ropski, ali se zaradi tih 40.000 dinara Ekonomija 21. feb 2022 76 Ekonomija 21. feb 2022 76 Reagovao je samostalni sindikat – traži da se hitno sastanu sa rukovodstvom i razgovaraju o ovakvom ponašanju šefova. Sindikat će sačekati da poslovodstvo „Aptiva“ odgovori na njihov zahtev, posle toga će se izjašnjavati. Kažu da se neće libiti ni od toga da, ukoliko ovakve stvari počnu da se ponavljaju, obaveste sve nadležne institucije i pokrenu krivične postupke. „Zar Srbija nije promovisana kao zemlja sa jeftinom radnom snagom, u kojoj može da se radi šta god hoće i da se ponaša kako hoće prema radnicima? Kao posledicu imamo sve ovo što se dešava: prvo, incident u Juri, a onda imamo i ovo bacanje hrane“, kaže Stojanovićeva. Neizostavan podatak kada se govori o radničkim pravima i generalno pravima zaposlenih na jugu Srbije jeste i podatak koji dolazi upravo iz Leskovca i Jablaničkog okruga, a to je da su i dalje prosečne zarade na mesečnom nivou najniže u Srbiji, upravo u ovom okrugu. Tek nešto više od 70.000 dinara. Upućeni kažu da realno te zarade jesu mnogo manje.","Jedne gađaju stolicama, drugima bacaju hranu u smeće: Na jugu Srbije nikakve i plate, a ni prava radnika",2024-10-28
"Foto: Tanjug Potpredsednik Vlade Srbije Aleksandar Vulin izjavio je danas u razgovoru sa ruskim ministrom ekonomskog razvoja Maksimom Rešetnjikovim da Srbija ne krije prijateljstvo sa Ruskom Federacijom i da će učiniti sve da izjednači nivo ekonomske saradnje sa nivoom političkih odnosa. Vulin je naglasio da Srbija vodi samostalnu i slobodnu politiku u interesu svojih građana, što je i pokazala učešćem na samitu BRIKS-a u Kazanju, navedeno je u saopštenju iz njegovog kabineta. Izrazivši zadovoljstvo dosadašnjom saradnjom u oblasti energetike, Vulin je zahvalio Rusiji na stabilnim isporukama gasa po povlašćenim cenama koje obezbeđuju energetsku sigurnost Srbiji. Resetnjikova je u petak primio i predsednik Vlade Srbije Miloš Vučević , nakon čega je predsednica Evropske komisije Ursula fon der Lajen otkazala sastanak sa njim. Vučić: Vučević nije ništa kriv zbog odluke Fon der Lajen da otkaže sastanak Vesti 26. okt 2024 34 Vesti 26. okt 2024 34 Ni muva se nije čula na konferenciji Vućića i Fon der Lajen: Onda se čulo „nećete kopati“ Vesti 25. okt 2024 256 Vesti 25. okt 2024 256",Vulin se sastao sa ruskim ministrom: Srbija ne krije prijateljstvo sa Rusijom,2024-10-26
"Tanjug/ AP/ Edvin Zulic Napad na policijsku stanicu u Bosanskoj Krupi u kojem je jedan policajac poginuo, a drugi povređen, tužilaštvo je okarakterisalo kao akt terorizma. Mediji u BiH su objavili da je napad na policajce izveo maloletni islamski ekstremista. Napadač (15) je u četvrtak uveče ušao u policijsku stanicu i hladnim oružjem prvo napao Ognjena Marana, koji je odmah podlegao povredama. Zatim je napao Avdu Hasanović koji je noćas operisan i sada je van životne opasnosti. Napadač je uhapšen. „Tužilaštvo se izjasnilo da u opisanom događaju postoje obeležja krivičnog dela iz člana 201. Krivičnog zakona FBiH, odnosno ‘terorizam’. Istraga i dalje ide svojim tokom radi utvrđivanja uzroka i motiva“, rekao je portparol MUP-a Unsko-Sanskog Kantona Adnan Beganović. Na ulicama Bosanske Krupe jutros je veliki broj pripadnika policije, na terenu su pripadnici Specijalne jedinice, uniformisane policije, kao i inspektori MUP-a USK. Tanjug/ AP/ Edvin Zulic Maloletni E. S. (15) koji je ubio jednog i ranio drugog policajca je radikalno instruisani islamski verski fanatik, tvrdi za ATV izvor blizak istrazi. ”Posle ubistva policajaca istražioci su došli do poruka u kojima je napadač Е. S. naveo da su razlozi zbog kojih napada policiju `podržavanje cionista, želja za Еvropskom unijom, ubijanje nevinih muslimana i ubistvo šejha Jusufa Barčića (vođa i osnivač selefijskog pokreta u BiH koji je 2007. godine poginuo u saobraćajnoj nesreći u Tuzli)`”, saopštio je izvor za ATV. Isti izvor je naveo da napadač potiče iz porodice čiji je otac pripadnik vehabijskog pokreta, a sa istomišljenicima je često viđan u jednom kafiću u Bosanskoj Krupi. Da se radi o islamskom ekstremisti ukazuje i njegov Fejsbuk profil koji je prepun islamističkih obeležja, navodi ATV. Kako se precizira, na pozadiskoj fotografiji profila nalazi se zastava ”Abdulah Azam“ brigade, odnosno militantne grupe koja je deo Al Kaide u Libanu.",Napad na policijsku stanicu u Bosanskoj Krupi okarakterisan kao terorizam,2024-10-25
"Nakon višegodišnje rekonstrukcije, Vila Ravne na Fruškoj gori napokon je rekonstruisana. Međutim, kako ova vila sada izgleda - nismo uspeli da snimimo, pošto je sve u vezi sa njom i dalje tajna. Ekipa  uspela je na kratko da priđe Vili Ravne, gde su nas obavestili da to više nije javno dobro - već vojni kompleks. „Ja ne znam da li vi znate šta je vojna tajna , šta je državna tajna? To vama nije jasno?“, kazali su novinarki . Državna tajna – usred javnog, nacionalnog parka. Pokušali smo da posetimo čuvenu Vilu Ravne na Fruškoj gori. Usred razgovora, prekinuo nas je glas sa razglasa. Razglas: Je l’ čujete? : Čujemo vas. Razglas: Uhapsićemo vas odmah. : Uhapsićete nas? Nalazimo se u nacionalnom parku. „Glas sa razglasa“ ubrzo se otelotvorio ispred nas. „Dajte mi vaše podatke da se reguliše šta ste snimali, to mora da se obriše“, kazao nam je jedan vojnik. Povezane vesti Pokret: Zbog seče nema nominacije šuma Fruške gore za svetsku prirodnu baštinu Vesti 02. apr 2022 8 Vesti 02. apr 2022 8 Srušena predratna vila na Vračaru – objekat od posebne vrednosti Vesti 17. feb 2024 59 Vesti 17. feb 2024 59 : Da izbrišemo? Vojnik: Da. : Nećemo obrisati. Došli smo da snimamo prilog o tome šta se ovde nalazi. Vila Ravne, poznatija kao Lekina vila, više nije javno dobro, kažu vojnici – sada je vojni kompleks. Oznake ili table koja bi na to ukazala – ni na vidiku. Do 2021. godine bila je u nadležnosti pokrajine, potom prelazi u državnu, kad počinje njena rekonstrukcija. Od tada: sve u vezi sa Vilom Ravne – postaje tajna. Radovi su završeni ove godine – a tajnost je ostala. „Od početka je to išlo protivno Zakonu o zaštiti prirode, oni su krenuli u građevinske radove, rekonstrukcije, to je bio prvi indikator da tu nešto nije kako treba… Ni nacionalni park, ni pokrajinski zavod za zaštitu prirode, niti inspekcija nisu više imali ingerencije za time šta se ovde dešava“, objašnjava Dragana Arsić iz „Odbranimo šume Fruške Gore“. Šta se dešava sa vilom, pokušala je da sazna i novinarka portala 021. Dočekala je koverta sa natpisom „strogo poverljivo“ – bez konkretnih informacija. „Najproblematičnije je što nisu odali ni cenu, jer kako bi to moglo da donese štetu interesu Srbije. U redu projekat, ako je to objekat za službe bezbednosti, gde se ulazi izlazi – ali da ne znamo cenu je apsurdno, jer bi poreski obveznici trebali da znaju koliko plaćaju nešto“, kaže Dragana Prica Kovačević. Decenijama Vila od kulturnog i istorijskog značaja. Danas tajni, vojni kompleks – usred prve zone zaštite prirode nacionalnog parka. „Umesto da bude u funkciji opštekorisnoj, civilnoj funkciji, naučnoistraživački centar – on je zagrađen, pod kamerama, video nadzorom. Mi smo u nacionalnom parku i brani nam se da prolazimo područjem koje ima na primer najbolje bukove šume. Prirodne vrednosti ne mogu više da budu dostupne javnosti jer je objekat dobio funkciju bezbednosnog korišćenja“, kaže Arsić. Vila Ravne sagrađena je između 19. i 20. veka. U njoj je često boravio prvi čovek jugoslovenske policije, Aleksandar Ranković Leka, zbog čega je prozvana i „Lekinom vilom“. Čemu tajnost – pitali smo sve nadležne. Niti jedan odgovor nismo dobili.",Državna tajna usred nacionalnog parka: Lekina vila na Fruškoj gori odjednom postala vojni kompleks,2024-10-24
"Iako na prvi pogled poražavajuće deluje podatak iz poslednjeg Demostatovog istraživanja prema kome sindikatima ne veruje 61 odsto ispitanika, dok samo 12 procenata ima poverenja u njih, Čedanka Andrić, predsednica Ujedinjenih granskih sindikata “Nezavisnost” ističe da je tu ključno pitanje da li su anketirane osobe članovi sindikata ili pripadaju opštoj populaciji, što onda menja sliku. Takođe je važno i da li su ispitanici dovoljno informisani o delovanju radničkih udruženja, a ako jesu, šta je ono što zameraju. Ona je gostujući u podkastu “Pola sata Demostata” podsetila da je pristupanje sindikatima dobrovoljno pa veruje da oni koji jesu u članstvu, imaju poverenja u tu organizaciju. „U opštoj populaciji se jako malo zna o sindikatima jer već godinama postoji trend da se umanjuje to što postignemo. Poslednji primer je protest četiri reprezentativna sindikata prosvetnih radnika koji je u većini medija predstavljen kao protest prosvetnih radnika. Česte su situacije da ono što sindikat postigne, neko drugi kapitalizuje. I tu nema slučajnosti. Dominantno veliki broj medija u Srbiji je pod kontrolom izvršne vlasti i oni diktuiraju trendove. Njima je u interesu da se prikaže kako su oni nešto uradili a ne sindikat. S druge strane, nama je prioritet da se u jednom preduzeću potpiše kolektivni ugovor, da ljudi imaju zaštićena prava pa obično propustimo, što već ide na naš teret, da to bolje izreklamiramo“, kaže Čedanka Andrić. Dodaje da opet ostaje pitanje gde da se promovišu, jer je medijski prostor jako sužen, duboko podeljen i mediji ih pozivaju kad očekuju da kažu ili “ua!” ili “živeo!”. Za sopstvenu produkciju potrebna su ogromna sredstva koja sindikat nema, finansira se iz članarine, ali kaže da zato maksimalno koriste društvene mreže. Naglašava da u Srbiji nema suštinskih rasprava o važnim pitanjima, nema javnih debata a da su sve institucije u krizi, od Skupštine, Vlade, pravosuđa, medija… Sindikat nije u vakuumu i u takvim uslovima ne može da se očekuje prevelika moć. Dobro je da smo preživeli „To nije samo u Srbiji. Snaga sindikata opada i u Evropi srazmerno jačanju koalicija između vlasti i kapitala. Oni “pretežu” u odnosu na sindikat koji nema ta sredstva, masovnost ni medijsku moć kakvu ima kapital i izvršna vlast, trenutna, prethodna a verovatno i buduća. Uz to, tranzicija je ovde proizvela jako mnogo “gubitnika”, mnogo je izneverene energije i jako je teško ljude motivisati da nešto urade“, objašnjava ona. Na pitanje da li je tokom privatizacije propuštena šansa da se sindikti nametnu kao neki jači partnera, odgovara: “Dobro je da smo to i preživeli”. Podseća da su se firme koje su bile nosioci sindikalne borbe zatvarale u periodu postkonfliktnog društva, rata, potpuno divlje privatizacije koja je milion ljudi ostavila bez posla. Uz to, sindikat “Nezavisnost”, koji je osnovan 90-ih godina prošlog veka, napadan je jer se zalagao protiv nacionalizma, rata, protiv siromaštva. Zato je uspeh to što su sindikati opstali i to sa procentom organizovanih radnika koji je iznad evropskog ne računajući skandinavske zemlje. „U javnom sektoru, zdravstvu, školstvu, državnim preduzećima, sindikat je imao manje turbulencija, nije kretao iz početka i tu je bilo lakše omasovljavati jer je postojala početna baza. Ali, sindikata ima i multinacionalnim kompanijama i u drugim privatnim firmama iako se govori kako ih nema. Samo, bilo ga je teže organizovati, išlo se od početka a i naši novopečeni bogataši nisu baš bili senzitivisani za dijalog i tu se teško, ali ipak osvajao prostor. Sada ima delova privatnog sektora gde je to mnogo relaksiranije, nema umešane politike, samo čist sindikalni rad i čist kapital sa druge strane“, ističe Andić. Dodaje da javni sektor ima veću brojnost, što jeste neka vrsta prednosti, ali prepreka za sindikalno organizovanje je sve izraženije partijsko zapošljavanja, sve više prekarnog rada, mnogo ljudi na privremenim i povremenim poslovima koji se ne mogu sindikalno organizovati, plaše se da izađu i protestuju jer im ugovori ističu za tri ili šest meseci. Aktivisti i posmatrači – Vrlo je slična pozicija sindikata u zemljama okruženja, bivšim jugoslovenskim republikama. Mi imamo jedan regionalni sindikalni savez, “Solidarnost” i iz razgovora sa kolegama vidim da se svi suočavamo sa istim problemima: funkcionisanje pravne države, pravosuđe, teškoće u organizovanju sindikata, kršenje sindikalnih prava. Tu je i nedostatak kolektivnih ugovora, pad je zabeležen u celoj Evropi ali se sada države-članice obavezuju da povećaju nivo kolektivnog pregovaranja. Znači, nema mnogo velikih razlika između nas iako se čini da je neko više odmakao – navodi Andrić. Sindikati u evropskim zemljama, kaže, nemaju veću stopu organizovanosti, na primer Francuska oko osam odsto, što je nisko, ali imaju dobru vezu sa drugim segmentima društva pa na protestima koji se organizuju u Evropi u velikoj meri učestvuju građani bez obzira da li su u sindikatu ili ne. Kod nas, ističe ona, vole da gledaju sa strane pa da kasnije komentarišu. Navodi primer protesta koji su “Nezavisnost” i Samostalni sindikat organizovali u julu 2014. zbog izmena Zakona o radu. To je pratio veliki broj posmatrača, nisu tada izašli na ulicu ali sada pitaju šta su sindikati uradili 2014. „Sindikat “Nezavisnost” je pre godinu i po uradio svoj predlog zakona o radu i tražimo da se novi zakon donese uz prethodne konsultacije u Socijalno-ekonomskom savetu (SES) i u sindikatima. Neće biti lako da se dođe do koncenzusa, očekujemo veliki otpor od Saveta stranih investitora, Američke privredne komore i drugih udruženja poslodavaca, ali na nama je da se borimo – ističe sagovornica Demostata i polaže nadu i u akademsku zajednicu uz čiju pomoć veruje da će uspetšnije da mobilišu javnost“, navodi. Ali, i dalje ostaje pitanje ne samo za sindikate već i za građane, zašto se više ljudi nije odazvalo, na primer, pozivu prosvetnih radnika na protest. “ Ja nemam odgovor. To sigurno nije zato što im neko iz sindikata personalno smeta, ali, ako ljudi misle da ovako treba da nam izgleda prosveta, da budućnost počiva na ljudima koji zarađuju ispod proseka, onda ne treba da očekuju kod svoje dece neki rezultat. Protest prosvetnih radnika u Hrvatskoj pre neku godinu, podržali su roditelji, javno su se deklarisali. Zašto se to ne dešava u Srbiji je za sociološka istraživanja“, ističe Čedanka Andrić. Kada je u pitanju uloga sindikata u SES-u, ona potvrđuje da se o tome obično govori u vreme kada se određuje minimalna cena rada. Ali, podseća da je to jedina odluka koju SES i donosi, dok se preostali rad odnosi na preporuke pa sindikati stalno insistiraju da konsultacije budu pravovremene i o suštinskim stvarima. Razgovara se i o zakonskim rešenjima, ona se nekad poboljšaju, nekad zaustave ali nekad prođu mimo njih. Ceo tekst pročitajte na sajtu Demostata.",Zašto se više ljudi nije odazvalo pozivu prosvetnih radnika na protest: Čedanka Andrić o sindikatima danas,2024-10-24
"Ilustracija / /Lopolo Na platformi ""Čuvam te"", koja prati prijave nasilja u školama u Srbiji, zabeleženo je više od 2.000 slučajeva prijava nasilničkog ponašanja od maja 2023. godine do danas, piše dnevni list Blic. Psiholog Biljana Lajović kazala je da roditelji treba da pomognu školama da reše postojeću situaciju i da shvate da sve preduzete mere imaju za cilj najbolji interes deteta. „Roditelji treba da budu prvi saveznici škole i da razumeju da, osim retkih izuzetaka, niko neće doneti odluke koje nisu u interesu deteta. Zajedno treba da pronađu rešenje, a pojačan vaspitni rad je obavezna mera“, preneo je Blic. Ona je dodala da je neophodna reakcija škole čak i kada đaci prave sitne prekršaje. „Moramo od prvog trenutka reagovati, čak i kada se radi o sitnim prekršajima kao što je kašnjenje na čas ili ne donošenje školskog pribora. Ako se na te male signale ne reaguje, oni mogu dovesti do ozbiljnih incidenata“, rekla je Lajović.",Od maja 2023. do danas više od 2.000 prijava za vršnjačko nasilje u školama,2024-10-25
"Izvor: Ministarstvo poljoprivrede, šumarstva i vodoprivrede Ministarstvo poljoprivrede, šumarstva i vodoprivrede saopštilo je danas da je sa više udruženja poljoprivrednika potpisan sporazum o saradnji kojim je usaglašeno da će ministarstvo isplatiti dodatnih 10.000 dinara svima koji su ostvarili pravo na osnovne podsticaje u biljnoj proizvodnji u 2024. godini, u roku od 30 dana, računajući od dana potpisivanja tog sporazuma. U Sporazumu, koji su danas potpisali ministar Aleksandar Martinović i predstavnici udruženja poljoprivrednika, navodi se i to da će svu komunikaciju nastaviti mirnim putem, bez izlaska na ulice i njihovog blokiranja, kao i to da u slučaju poštovanja odredbi ovog sporazuma neće postavljati dodatne zahteve. Sporazum je potpisan sa Udruženjem poljoprivrednih proizvođača Subotice, Savezom udruženja poljoprivrednika Banata, Udruženjem poljoprivrednika Aradac, Inicijativom za opstanak poljoprivrednika Srbije, Udruženjem građana „Dolovački paori“ i Udruženjem Banatska crnica, dodaje se u saopštenju. Usaglašeno je da će se izmenom Zakona o podsticajima u poljoprivredi i ruralnom razvoju propisati regres za sertifikovano seme u iznosu do 17.000 dinara po hektaru, da će javni poziv za podnošenje zahteva za ostvarivanje prava na regres za sertifikovano seme biti raspisan najkasnije do kraja aprila 2025. godine i da će se isplatiti svi uredno podneti zahtevi u roku od 30 dana. Svi uredno podneti zahtevi za osnovne podsticaje u biljnoj proizvodnji u 2025. godini, u iznosu od 18.000 dinara po hektaru, biće isplaćeni najkasnije do 1. aprila 2025. godine, predviđeno je sporazumom. Sporazumom je određeno i to da iznos povrata sredstava koja se mogu ostvariti pravom na refakciju u 2025. godini neće biti manji nego tokom 2024. godine, a da će Ministarstvo poljoprivrede sa predstavnicima Ministarstva finansija razmotriti mogućnost izmene zakona kojim se uređuju akcize, i to u delu koji se odnosi na mogućnost povećanja iznosa povraćaja sredstava koja se mogu ostvariti putem prava na refakciju akcize. Jedna od tačaka Sporazuma odnosi se na to da će sastav Radne grupe za koordinaciju aktivnosti unapređenja robno – tržišnog poslovanja poljoprivrednim proizvodima biti ažuriran, te da će u njenom radu aktivno učestvovati i predstavnici Ministarstva poljoprivrede i predstavnici navedenih udruženja poljoprivrednika, dodaje se u saopštenju. Sporazumne strane usaglasile su i to da poljoprivrednici mogu da se obrate direktno bankama u kojima imaju otvorene račune, u cilju dogovora oko olakšica u otplati kredita na osnovu dopisa koji je Narodna banka Srbije uputila 8. marta svim bankama, sa ciljem da ponude ustupke poljoprivrednicima. Ministarstvo poljoprivrede kontinuirano će razgovarati sa predstavnicima banaka o mogućnosti uvođenja moratorijuma na poljoprivredne kredite po zahtevu kreditnog dužnika – poljoprivrednika. Utvrđeno je i to da će se najkasnije do kraja oktobra 2024. godine isplatiti svi uredno podneti zahtevi na osnovu Uredbe o finansijskoj podršci poljoprivrednim proizvođačima šećerne repe roda 2023. godine. Nova ponuda države poljoprivrednicima – subvencija manja za 7.000 dinara Ekonomija 24. okt 2024 3 Ekonomija 24. okt 2024 3 Poljoprivrednici očekuju poziv za subvenciju od 17.000 dinara za sertifikovano seme i prete protestom Ekonomija 11. okt 2024 4 Ekonomija 11. okt 2024 4",Ministarstvo i poljoprivrednici potpisali sporazum: Isplata i dodatnih 10.000 dinara,2024-10-27
" Zaštitnik građana pokrenuo je postupak ocene zakonitosti i pravilnosti rada Ministarstva unutrašnjih poslova – Policijske uprave Kruševac i Centra za socijalni rad Aleksandrovac, zbog ubistva žene u selu nadomak Aleksandrovca, saopštio je kabinet Zaštitnika. U saopštenju piše da je postupak pokrenuo po sopstvenoj inicijativi, na osnovu saznanja iz medija, da su službenici Ministarstva unutrašnjih poslova u Aleksandrovcu uhapsili muškarca (23) iz okoline tog mesta, zbog sumnje da je izvršio krivično delo nasilje u porodici sa smrtnim ishodom . Od Policijske uprava Kruševac je zatražio da mu u roku od 15 dana dostavi izjašnjenje o svim okolnostima slučaja. Tražena je i informacija da li su muškarac i njegova partnerka bili u evidenciji MUP, da li je ranije bilo prijava nasilja i koje mere je policija preduzimala u saradnji sa drugim organima kako bi se zaštitila žrtva nasilja u porodici. Od Centra za socijalni rad Aleksandrovac traži se da u istom roku dostavi izjašnjenje o svim okolnostima slučaja, uključujući i informaciju da li je par bio na njihovoj evidenciji. Traži se i informacija da li je ranije bilo prijava nasilja u partnerskim odnosima, i ukoliko jeste, koje mere je centar preduzimao kako bi se pružila podrška i zaštita žrtvi nasilja. Zaštitnik građana je podsetio da mediji navode da se muškarac sumnjiči da je svojoj partnerki naneo povrede od kojih je preminula. Takođe se navodi da je osumnjičeni živeo u jako lošim uslovima, zbog čega mu je Centar za socijalni rad obezbedio kuću u koju se uselila i njegova partnerka. Ukazano je, kako se sumnja, da je prebijanju prethodila svađa, kao i da je prema saznanjima u toj porodici i ranije bilo prijava zbog nasilja.","Zbog ubistva žene kod Aleksandrovca, Zaštitnik građana kontroliše MUP i Centar za socijalni rad",2024-10-29
"/Adam Radosavljevic Policija u Pljevljima, u Crnoj Gori, uhapsila je D.V. zbog sumnje da je danas nožem napao lekara neuropsihijatra u pljevaljskoj bolnici Ilhana Tursumovića. Direktor Opšte bolnice u Pljevljima Saša Grbović kazao je da je Tursumović zadobio ubod u stomak i posekotine na šakama i grudima. „Tursumović nije životno ugrožen i trenutno se radi njegovo medicinsko zbrinjavanje“, rekao je Grbović. Prema nezvaničnim informacijama, D.V. je danas došao u bolnicu i napao Tursumovića, jer je lekar prethodni dan odbio da mu potpiše uverenje za nošenje oružja. Tursumoviću je u pomoć pritekao jedan od pacijenata koji je čekao na pregled. Iz policije je saopšteno da je 65-ogodišnji Pljevljak lišen slobode. „O težini povreda izjasniće se medicinsko osoblje, dok se od postupajućeg tužioca očekuje pravna kvalifikacija dela nakon uvida u spise predmeta“, navodi se u saopštenju policije.",Pacijent nožem ranio lekara jer mu nije dao uverenje za nošenje oružja,2024-10-24
"TANJUG/NENAD MIHAJLOVIĆ Premijer Srbije Miloš Vučević kazao je jutros da država nije kriva za visoke cene životnih namirnica i da trgovci treba da se urazume, jer nije u redu da ""skidaju kožu s leđa građanima"". On je gostujući na televiziji Pink izjavio da je godišnji promet u srpskim trgovinama pet milijardi evra, a da je to vrednost trećine državnog budžeta. „Nije niko protiv tržišne privrede, ali ne pristajemo na kartele“, dodao je Vučević. Rekao je da će država sprovesti kontrolu rada apoteka u vezi sa načinom na koji formiraju cene. „Videćemo kako apoteke formiraju cene, da vidimo da li to zaista toliko košta koliko plaćaju građani“, rekao je on. Kazao je da nije sporno da apoteke treba da zarade, ali „ne pet ili deset puta više“. „Smanjite malo apetite. Ne možete sami da jedete tortu“, poručio je Vučević. Kazao je i da je Srbija zaustavila inflaciju i da očekuje da će ona biti četiri odsto na godišnjem nivou. PROČITAJTE I: Cene istih proizvoda u domaćim trgovinama i u regionu: Gde je jeftinije ulje, a gde skuplja kafa Ekonomija 16. okt 2024 8 Ekonomija 16. okt 2024 8","Vučević o cenama namirnica: Trgovci ‘skidaju kožu’ s leđa građana, nije država kriva",2024-10-28
"Bivši narodni poslanik i jedan od kandidata za predsednika Demokratske stranke (DS) Miodrag Gavrilović ocenio je da ova stranka treba da napravi tim koji je najbolji. ""Tim koji će da pobedi. Od centrale do lokalnog odbora. Da mi svi zajedno radimo na jednom zadatku"", istakao je. Sinoć je održan Glavni odbor Demokratske stranke gde je izabran Organizacioni odbor za sprovođenje izbora. Govoreći o Demokratskoj stranci Miodrag Gavrilović kaže da je dobra vest što veliki broj članova stranke želi da poštuje pravila, načela, odluke. „Da pokažemo da postoji jedna stranka u Srbiji koja zavređuje pažnju građana i koja poštuje svoje načelo. Naravno da uvek ima žara, borbe i strasti u Demokratskoj stranci ko bi hteo na koji način da pobedimo ovaj režim. S jedne strane, naša energija usmerena je na javni nastup prema režimu kao jednoj pošasti ili nesreći koja nas je zadesila“, ističe. Kako kaže, Demokratskoj stranci nije jasno „kako smo došli u stanje u kojem se trenutno naše društvo nalazi“, kao i da žele da do promene u tom smislu dođe. „ Svi akteri su apsolutno usmereni ka borbi protiv ovog režima. Smatramo da Demokratska stranka može biti jedan najbolji tim i da može da iznedri tim koji će da pobedi“, smatra. Navodeći šta se dešava u niškoj Medijani, Gavrilović kaže: „Imate različita mišljenja i mi pokazujemo i u organizaciji različita mišljenja. Ne misle svi da je Dragan Milić baš sjajan. Neko misli da jeste, neko misli da nije, ali znamo da u ovom trenutku on ovakav u faktičkom objektivnom stanju može da doprinese da u Nišu, Medijani ili u drugim opštinama imamo neki front za neku promenu, neku alternativu. Ali, prosto, pravo vam kažem, mene čudi da su drugi ljudi iznenađeni da sad ima neko ko nekoga ne simpatiše. Pa ne mora svi da vas vole, prosto, bavimo se politikom.“ Za 14. decembar planirani su izbori za predsednika Demokratske stranke. O Lutovcu „sve najbolje“ Zoran Lutovac, takođe je kandidat za predsednika DS. Gavrilović ističe da lični odnosi uvek operećuju političku organizaciju i da se oni unutar stranke trude da tako nešto ne postoji. „Ja o Zoranu Lutovcu kao čoveku imam kažem sve najbolje. Tu da se razumemo. Ja mogu da kritikujem neke njegove postupke, u tome moramo da se razlikujemo. Znači, to je to. Mi smo demokrate, mi smo ljudi koji se poštujemo, uvažavamo i ja insistiram da tako bude. Meni je zanimljivo koliko pažnje uvek izbori u Demokratskoj stranci kad se najave izazivaju javnost i medijima. Valja to znači da smo vredni, da ljudi vide i nadu da se nešto promeni. Tako da mogu da kažem da građani i javnost budu spokojni u smislu nekih podela. Sada je došao trenutak da pokažemo da smo zrela organizacija, mi se sada ozbiljno borimo unutar organizacije za svoje ideje, za svojim argumentima“, objašnjava. Kako kaže, prva i osnovna stvar je da je DS jedan tim. „Demokratska stranka treba da napravi tim koji je najbolji. I mi ćemo to uraditi. Tim koji će da pobedi, to nam je važno. Od centrale do lokalnog odbora. Da mi svi zajedno radimo na jednom zadatku“, navodi. Pročitajte i: Šta se dešava između DS i Dragana Milića u Nišu: Optužbe da demokrate nisu opozicija Vesti 24. okt 2024 34 Vesti 24. okt 2024 34 Šta se dešava u DS: Novi predsednik stranke biće izabran sledeće godine Vesti 23. okt 2024 27 Vesti 23. okt 2024 27 Lutovac: Nisam umoran, kandidovaću se ponovo za predsednika DS Vesti 19. okt 2024 28 Vesti 19. okt 2024 28",Gavrilović (DS): Ne misle svi da je Dragan Milić baš sjajan,2024-10-27
"Tanjug/Kirill Zykov/Photo host brics-russia2024.ru via AP Potpredsednik vlade Aleksandar Vulin izjavio je da Socijalističa partija Srbije (SPS) mora da ima ""jasnu politiku i ne može da ima funkcionere koji koketiraju ili otvoreno podržavaju politiku koja nije njihova politika"". „Ne možete vi da idete na  i da objašnjate kako stvari u Srbiji ništa ne valjaju. Mislim može SPS to da uradi, ali onda ne može da bude deo vladajuće koalicije. To je jednostavno tako“, rekao je Vulin za TV Pink, misleći na nedavno gostovanje funkcionera SPS Branka Ružića na  . Kako je rekao, „kada bih ja sada počeo da napadam predsednika Srbije Aleksandra Vučića, to je legitimno ali izađi iz koalicije, idi u opoziciju pa se bori za ono u šta veruješ“. Govoreći o svom boravku u Kazanju, na sastanku BRIKS , on je rekao da bi Vučić voleo da je mogao da bude tamo, „jer bi bio među prijateljima i bio bi zvezda broj jedan“. Tabloidi proglasili novog državnog neprijatelja – samo zbog gostovanja na : „Ružić, a smrdi“ Vesti 25. okt 2024 31 Vesti 25. okt 2024 31 Ružić na meti tabloida zbog gostovanja na , Lutovac kaže: „Nije bio dovoljno snishodljiv“ Vesti 25. okt 2024 40 Vesti 25. okt 2024 40 „Psihološki bi bio nemerljiv udarac koji bismo mi naneli Rusiji uvođenjem sankcija. Zato toliko (sa Zapada) insistiraju da ih uvedemo. Mi njima ne bismo naneli nikakvu štetu (ekonomsku) već samo sebi – zbog gasa, zbog podrške koju nam daju na međurarodnoj sceni“, rekao je Vulin. Vulin je, pominjući susrete koje je imao u Kazanju, naveo i da mu je kineski predsednik Si Điping rekao „pozdravite mog brata Vučića“ i da je još jednom ponovio koliko mu je bilo prijatno u Srbiji tokom posete. „Mi nismo samo čelični prijatelji, mi imamo i zajedničku budućnost i sudbinu. Predsednik Si je zaista naklonjen Srbiji“, rekao je Vulin.","Vulin: Funkcioneri SPS mogu da napadaju Vučića, ali kada napuste koaliciju",2024-10-26
"Tanjug/AP Photo/Virginia Mayo Evropski komesar za proširenje Oliver Varheji danas je izjavio u Briselu da ""još nisu stigli do toga"" da Evropska komisija predloži sastavljanje ugovora o pristupanju Crne Gore EU. On je rekao je da je trenutni sastav Komisije neumorno radio kako bi se proširenje vratilo na dnevni red. Tokom predstavljanja godišnjeg izveštaja Evropske komisije o napretku država-kandidata za prijem u EU Varheji je, na pitanje o nameri Evropske komisije da predloži sastavljanje ugovora o pristupanju sa Crnom Gorom, kazao da „kada se dođe do kraja pregovora sledi naredni korak“. EK pohvalila Crnu Goru, ali i ukazala na negativan uticaj međuetničke polarizacije Region 30. okt 2024 0 Region 30. okt 2024 0 „Teško je reći, ali nadam se da se nivo posvećenosti Podgorice nastavlja kao što smo videli do sada. Nismo još tu. Kada se zatvore sva poglavlja, onda je na redu predlog pristupnog ugovora, ali postoji još koraka koje treba preduzeti“, rekao je Varheji i izrazio ;nadu da će se uslovi za to stvoriti što pre. „Proširenje je jedno od tri glavne teme, i ono je u interesu EU. Imamo potvrdu da zemlje koje su ugrožene ratom traže članstvo u EU“, kazao je Varheji. Do kraja mandata sledeće komisije, rekao je on, može se očekivati proširenje. Premijer Milojko Spajić saopštio je u utorak u Skupštini Crne Gore da će Evropska komisija predložiti Savetu EU sastavljanje ugovora sa Crnom Gorom o pristupanju EU. Spajić je to saopštio uoči današnjeg predstavljanja izveštaja Evropske komisije o napretku, apelujući na poslanike svih političkih partija da sav politički fokus usmere ka tom cilju.",Varheji demantovao Spajića u vezi sa pristupanjem Crne Gore EU,2024-10-30
" Katedra za planiranje i regulisanje saobraćaja Saobraćajnog fakulteta Univerziteta u Beogradu demantovala je izjavu gradonačelnika Beograda Aleksandra Šapića da u našoj zemlji ne postoje stručnjaci iz oblasti saobraćajnog inženjerstva koji bi se bavili kružnim tokom na Slaviji i postavljanjem semafora u samom kružnom toku, što je gradonačelnik najavio. Kada je u pitanju kružni tok na Ušću, šef katedre profesor Nikola Čelar za  kaže da je primenjen koncept suprotan od onoga što je stav struke. „Izrečena tvrdnja je netačna i uvredljiva prema mnogobrojnim stručnjacima koji su se školovali na Univerzitetu u Beogradu i koji su svoje znanje, veštine i decenije rada posvetili unapređenju saobraćajne struke, kako u zemlji, tako i u inostranstvu. U tom smislu, smatramo neutemeljenim tvrdnje pojedinaca koji, očigledno, nisu upoznati sa stanjem i razvojem saobraćajne struke“, rekao je u pisanoj izjavi za  prof. Nikola Čelar, diplomirani inženjer saobraćaja i šef Katedre za planiranje i regulisanje saobraćaja Saobraćajnog fakulteta u Beogradu. Gradonačelnik Šapić je ocenu o srpskim saobraćajnim stručnjacima izneo dok je podučavao medije i građane kako će se ubuduće koristiti semaforisani kružni tok kod Ušća. Šapić je tom prilikom najavio postavljanje semafora i na drugim kružnim tokovima u gradu, a prvi sledeći na redu je Autokomanda . Profesor Čelar kaže da „na žalost“ stručnjake sa Saobraćajnog fakulteta niko nije konsultovao prilikom planiranja i izrade ovih projekata, dodajući da „drugačije stručno mišljenje, u ovoj situaciji i pretpostavljamo i u mnogim sličnim, nije bilo poželjno“. „Stručno mišljenje po pitanju navedenog je nedvosmisleno u celoj struci, ne samo na Saobraćajnom fakultetu – kružne raskrsnice se apriori nikada ne primenjuju u rešavanju problema zagušenja, odnosno povećanju kapaciteta, takozvane protočnosti“, ističe profesor. Kako je Šapić uvredio saobraćajne inženjere u Srbiji Vesti 29. okt 2024 165 Vesti 29. okt 2024 165 Vujanić: Semafori na kružnom toku kod Ušća neće usporiti saobraćaj Vesti 30. okt 2024 47 Vesti 30. okt 2024 47 Saobraćajni inženjer: Semafori neće poboljšati protočnost saobraćaja kod Ušća, kružni tok – polovično rešenje Vesti 28. okt 2024 98 Vesti 28. okt 2024 98 On objašnjava da kapacitet kružnih tokova direktno zavisi od „vrednosti protoka vozila“, što znači – ukoliko je protok veći, kapacitet je manji. „Najefikasniji način regulisanja saobraćaja na osnovnoj uličnoj mreži je primena klasičnih direktnih semaforisanih raskrsnica upravljanih u realnom vremenu sa usklađivanjem rada semafora duž određenih koridora ili u zonama (tzv. ‚pametni semafori‘). Semaforisana kružna raskrsnica nema veći kapacitet od klasične semaforisane raskrsnice i predstavlja iznuđeno rešenje“, kaže profesor. Kada su u pitanju konkretne raskrsnice o kojima gradonačelnik govori, on kaže da je na primeru kružnog toka kod Ušća primenjen suprotan koncept od onoga što je stav struke. „Generalno, logičan životni ciklus kružne raskrsnice da se, posle decenija rada, transformiše u semaforisanu kružnu, a nakon dostizanja određenog saobraćajnog opreterećenja ista dekomponuje u klasičnu (direktnu) semaforisanu raskrsnicu. Na primeru kružnog toka na Ušću primenjen je suprotan koncept, odnosno korak u nazad. Zaključak je da navedena transformacija u kružnu nije imala nikakvo stručno opravdanje“, izjavio je profesor. Kada je u pitanju postavljanje semafora u kružnom toku na Slaviji, on objašnjava da bi to zahtevalo ozbiljniju građevinsku rekonstrukciju, uz eliminaciju ukrštanja sa pešačkim tokovima, sa formiranjem traka u kružnom toku između susednih prilaza za nakupljanje vozila i ističe da je u trenutnoj situaciji to nemoguće izvesti. Međutim, pre Slavije gradska uprava će se baviti postavljanjem semafora na Autokomandi. Profesor ni u ovom slučaju ne veruje da će semafori poboljšati situaciju. „Primena svetlosnih signala na Autokomandi je veoma upitna i možda bi bolja varijanta bila ići u smeru transformacije u klasičnu semaforisanu raskrsnicu sa primenom automatskih ili adaptibilnih sistema rada signala (tzv. ‚pamentnih semafora‘). Odabir odgovarajućeg saobraćajnog rešenja na navedenim lokacijama bi zahtevalo detaljne analize kako funkcionisanja predloženih rešenja na nivou pojedinačnih raskrsnica tako i uticaja predloženih rešenja na šire okruženje“, ukazuje sagovornik . Saobraćajne gužve u Beogradu narasle su do te mere da prete da dovedu do potpune blokade saobraćajnog sistema, rekao je nedavno za  saobraćajni inženjer Gradimir Stefanović . Profesor Čelar kaže da je problem saobraćajnog zagušenja u Beogradu višedecenijski i da ima karakter progresivnog napredovanja, što je, prema njegovim rečima, isto svuda u svetu. Dodaje da se do rešenja može doći kombinacijom mera koje se tiču saobraćaja, ali u većoj meri i urbanizma. „Rešenja za ublažavanje zagušenja potrebno je potražiti u kombinaciji mera poput kompletiranja nedostajuće saobraćajne infrastrukture, primene savremenih sistema upravljanja, unapređenju javnog prevoza, forsiranju nemotorizovanih vidova kretanja, izrade planova održavanja i slično., ali i u dosta većoj meri u sferi urbanizma – kontrolisane gradnje, zauzimanja zelenih površina, kontrole stepena motorizacije, demografske politike i sično“, objašnjava profesor Čelar.",Profesor Saobraćajnog fakulteta demantuje Šapića: Kod Ušća suprotan koncept od onoga što je stav struke,2024-10-30
"/Elnur Član Predsedništva Unije sindikata prosvetnih radnika Srbije Martin Mihailović rekao je na Insajder televiziji da u tom sindikatu nisu zadovoljni konačnom ponudom vlade da zaposleni u obrazovanju od januara dobiju 11 odsto veće plate. Istakao je da se ne odustaje od najavljenog štrajka i protesta za 1. novembar, jer današnja ponuda nije ona koja je ranije dogovorena. „Mi smo u oktobru 2023. potpisali sporazum sa tadašnjom Vladom Srbije da će plata početnika u nastavi biti izjednačena sa republičkim prosekom. Ona čak i sa ovim sadašnjim uvećanjem koje je pred nama na stolu ne dostiže taj prosek ni za avgust ove godine, a kamoli za januar ili za oktobar“, rekao je Mihailović. Komentarišući poruke iz vlasti da, ukoliko prosvetni sindikati ostanu pri štrajku, sve mora biti u zakonskom okviru, Mihailović je naveo da to podrazumeva skraćenje časova na 30 minuta, s tim da ako neki od kolega želi da radi punih 45 minuta, to mu se mora i omogućiti. Vlada Srbije ponudila je danas, na sastanku sa prosvetnim sindikatima, povećanje plata za 11 odsto za sve zaposlene u obrazovanju, od 1. januara naredne godine. Pritisak na prevoznike iz Niša da ne dovoze prosvetare na protest: „Upozorenje iz BIA i MUP“ Vesti 29. okt 2024 21 Vesti 29. okt 2024 21 Sindikat: Vlada Srbije ponudila povećanje plata od 11 odsto za sve zaposlene u prosveti Vesti 29. okt 2024 28 Vesti 29. okt 2024 28","Unija sindikata prosvetnih radnika Srbije nije zadovoljna ponudom, ne odustaje se od štrajka",2024-10-29
"TANJUG/ MARKO ĐOKOVIĆ/ STRAHINJA AĆIMOVIĆ Predsednica Evropske komisije Ursula fon der Lajen otkazala je unapred planirani sastanak sa premijerom Srbije Milošem Vučevićem. Kako je za  potvrdio portparol Evropske komisije, zaključeno je da nema svrhe da se Fon der Lajen sastane sa Vučevićem nakon saopštenja o njegovom sastanku sa ministrom ekonomskog razvoja Rusije Maksimom Rešetnjikovim u kojem je navedeno da je planirano jačanje saradnje u oblasti ekonomije i ostalih politika između dve zemlje. Povezane vesti Vučević sa ruskim ministrom o daljem jačanju ekonomske saradnje Srbije i Rusije Vesti 25. okt 2024 10 Vesti 25. okt 2024 10 Fon der Lajen u razgovoru s Vučićem: EU će poštovati i čuvati divnu prirodu Srbije Vesti 25. okt 2024 77 Vesti 25. okt 2024 77 Podsetimo, Vlada Srbije je posle sastanka Vučevića i Rešetnjikova poslala saopštenje medijima, ali to saopštenje nismo pronašli na sajtu vlade. Kako je u njemu navedeno dvojica zvaničnika razgovarali su o daljem jačanju ekonomske i sveukupne saradnje dve zemlje. Vučević je naveo da se poseta ruske delegacije, koju predvodi ministar Rešetnjikov, realizuje u danima kada se obeležava 80 godina od oslobođenja Beograda u Drugom svetskom ratu, pobede koju su zajedničkim snagama izvojevale jugoslovenska i ruska vojska, dok je ministar Rešetnjikov istakao da je to slavna stranica naše zajedničke istorije. Premijer Vučević je naveo da razgovor predsednika dve države Aleksandra Vučića i Vladimira Vladimiroviča Putina predstavlja novi zamah sveukupunim bilateralnim odnosima Republike Srbije i Ruske Federacije. Vučević je naglasio da je za Srbiju od velikog značaja dogovor iz Sankt Peterburga o dodatnoj isporuci gasa tokom zimske sezone, navodeći da je sigurnost snabdevanja energentima od izuzetne važnosti za Srbiju. On je dodao da je Srbija spremna da razgovara o produžetku ugovora o nabavci ruskog gasa. Vučević je Rešetnjikovu zahvalio i na pozivu Ruske Federacije za učešće Srbije na samitu BRIKS, gde su Srbiju predstavljali potpredsednik Vlade Republike Srbije Aleksandar Vulin i ministri u Vladi Srbije. Govoreći o sankcijama prema Ruskoj Federaciji, Vučević je istakao da Srbija, uprkos velikim pritiscima, vodi slobodnu i nezavisnu politiku, što je njena prednost, jer ima dobru saradnju kako sa Ruskom Federacijom, tako i sa Evropskom unijom, Kinom i drugim zemljama. Ministar Rešetnjikov je naveo da Ruska Federacija ceni izbalansiranu politiku Republike Srbije i njen stav prema sankcijama Rusiji. On je dodao da Srbija i Rusija mogu da unaprede ekonomsku saradnju i saradnju u drugim oblastima, poput energetike, trgovine, poljoprivrede, saobraćaja. Čestitajući Srbiji organizaciju međunarodne izložbe EXPO 2027, Rešetnjikov je naveo da su ruske kompanije spremne da učestvuju u svim projektima povodom ove izložbe. Ursula fon der Lajen doputovala je danas u Beograd iz BiH, a prethodno je posetila Albaniju i Severnu Makedoniju. Iz Beograda sutra ide na Kosovo, a regionalnu turneju završava posetom Crnoj Gori istog dana. Ona se po dolasku sastala sa predsednikom Srbije Aleksandrom Vučićem i obišla kompaniju HTEC grupa u Beogradu, gde je prisustvovala prezentaciji projekata finansiranih kroz IPA projekte i EBRD. Vučić je na zajednčkoj konferenciji za novinare kazao da će, dok je on na čelu države, evropski put i zalaganje za evropsku Srbiju biti od ključnog značaja za napredak i država će posvećeno raditi na tom cilju.",Fon der Lajen otkazala sastanak sa Vučevićem posle njegovog susreta sa ruskim ministrom,2024-10-25
" Posle dve i po godine upražnjenog rukovodećeg mesta, raspisan je konkurs za direktora policije. Zašto se toliko čekalo? Kakve bi kvalifikacije trebalo da ima osoba koja će na toj poziciji biti narednih pet godina? Hoće li te reference biti jače od partijskih i šta ga od slučajeva već čeka na stolu? Gosti Teme jutra biće pukovnica policije u penziji Slavica Radovanović i advokat Ivan Ninić. Naslovne strane i teme iz štampe komentariše naučni saradnik Instituta društvenih nauka i nekadašnji ambasador Ognjen Pribićević. Uoči objavljivanja još jednog EU izveštaja o napretku na evropskom putu, Danica Vučenić sa evroparalmentarcem iz Hrvatske Gordanom Bosancem u „Iza vesti“ razgovara o tome gde je Srbija iz perspektive Evropskog parlamenta i koji je bio kritierijum za izbor izvestioca za našu zemlju. Nastavlja se suđenje Urošu Blažiću. Uživo smo ispred Specijalnog suda. Stanovnici Avijatičarskog naselja u Novom Sadu ne žele novu zgradu, već park. Da li je njihov apel već stigao do nekog zna reporterka . Komad “Zagonetne varijacije” savremenog autora Eriha Emanuela Šmita osvojio je scene širom Evrope i Amerike. U ovoj intimnoj duodrami o ljubavi, razgovaramo sa glumcima Goranom Šušljikom i Jankom Cekićem, koji je i režirao ovaj komad.",Novi dan: Policija čeka direktora,2024-10-27
"/ DIA TV Međunarodni aerodrom u Sarajevu evakuisan je u petak zbog dojave o bombi. Kako prenosi Radio Sarajevo svi putnici su hitno evakuisani. Istovremeno su obustavljeni svi letovi, a u toku je kontradiverzioni pregled koji bi mogao da potraje nekoliko sati, piše Dnevni avaz. „Nakon primljene anonimne dojave o navodnom postavljanju eksplozivnih naprava na prostoru Međunarodnog aerodroma Sarajevo, nadležne službe su odmah preduzele sve potrebne mere u skladu s važećim bezbednosnim protokolima. Obavlja se detaljan kontradiverzioni pregled. U saradnji sa nadležnim sigurnosnim agencijama, osigurana je potpuna bezbednost svih putnika i zaposlenih na aerodromu“, navodi se u saopštenju aerodroma.",Evakuisan aerodrom u Sarajevu zbog dojave o bombi,2024-10-25
"Samohrani otac iz Niša Goran Stevanović, koji živi sa troje dece, od kojih dvoje hoda sa štakama do šestog sprata zgrade bez lifta, dobiće novu kuću. Humanitarna organizacija ""Srbi za Srbe"" sakupila je više od 66.000 evra za njenu izgradnju. Informaciju o prikupljenoj donaciji i izgradnji nove kuće, RTS-u je potvrdio samohrani otac Goran Stevanović. Stevanović navodi i da će Košarkaški klub Crvena zvezda kupiti plac za izgradnju kuće. Podsećamo, o porodici Stefanovič iz Niša, koja je živela je na šestom spratu u zgradi bez lifta, izveštavao je i  . Za Viktora i Andreu koji se kreću sa štakama izlazak iz stana bio je veliki problem. Anonimni donatori obezbedili su stan u zgradi sa liftom za Stevanoviće, koji će u njemu živeti do izgradnje kuće.","Viktor i Andrea neće više morati na šesti sprat, porodica iz Niša dobija novu kuću",2024-10-29
" Trogodišnja devojčica povređena na Grbavici, na uglu ulica Doža Đerđa i Braće Ribnikar. Kako prenosi 021.rs, devojčica je povređena nakon što je oko 10 časova automobil udario njenu majku i nju. Kako kaže portparol Hitne pomoći Zoran Krulj za 021.rs, dete je na licu mesta pregledano. Ekipa Hitne pomoći ju je potom u svesnom stanju prevezla na odeljenje hirurgije Dečije bolnice. Policija je obaveštena o događaju.","Trogodišnja devojčica povređena u udesu u Novom Sadu, prevezena u Dečiju bolnicu",2024-10-25
"Novinar Milivoje Mihajlović izjavio je za  da se nad Srbima na Kosovu sprovodi etničko nasilje i da ljudi žive u jednoj vrsti ""policijskog časa"", gde kosovska policija svakodnevno maltretira građane na ulici. Ocenio je i da Srbija trguje pravima i slobodama kosovskih Srba radi vlasti u Beogradu, kao i da je sve predato Prištini, sem konačne nezavisnosti. Kosovska policija je nedavno privela Miloša Subotića koji je pretučen u stanici policije. Subotić je priveden sat vremena posle ponoći nedaleko od glavnog mosta na Ibru, odnosno pri kraju mitrovičkog šetališta, pored novootvorene prodavnice Mehana. Mihajlović je u emisiji  Studio Live upozorio da je situacija nepodnošljiva i da se ništa neće promeniti. „Ništa se neće promeniti, ako govorimo o tome kako se osećaju Srbi na Kosovu. To se opisuje rečima muka, beznađe… Ljudi koji osećaju to na svojoj koži kažu da se radi o etničkom nasilju nad Srbima. Sever je u vanrednom stanju već godinu dana – nije formalno uveden policijski čas, ali ljudi žive pod torturom policijskog časa. Meni se čini da je to plansko nasilje“, objašnjava on. Kako navodi, ostavlja se utisak na ostale ljude da su svi opasnosti. „Tu je i celodnevno maltretiranje ljudi na ulici. Mladi ljudi sede u kafiću, priđe im policijska patrola i kaže ‘dođi, daj ličnu kartu’ i drže ga dva sata na ulici, dok ga provere. Onda ga pozovu u stanicu… To se dešava u svim delovima grada… Preksinoć su legitimisali ljude koji su se vraćali sa slava“, dodaje sagovornik . „Međunarodna zajednica srpskim diplomatama: Angažujte medij sa Zapada da ukaže na torturu“ Mihajlović ukazuje i na to ko bi trebalo da reaguje na bahato ponašanje kosovske policije – međunarodna zajednica i oni koji, kako je rekao, imaju mandat da nadgledaj ustanje na Kosovu i Metohiji. „Tortura i prekomerna sila“ na severu Kosova: Subotić opisao ponašanje policije, zakasnela reakcija Euleksa Vesti 28. okt 2024 5 Vesti 28. okt 2024 5 Ukinut pritvor četvorici mladića uhapšenim prošlog meseca u Kosovskoj Mitrovici Vesti 29. okt 2024 0 Vesti 29. okt 2024 0 „Treba da reaguju i kosovske vlasti. Kampanja se vodi zbog izbora, ruke su odrešene. Ne reaguju ni partije opozicionih kosvoskih Albanaca, koji inače reaguju…. Mediji o nasilju ništa ne govore, to je zabranjena tema – govori se o Banjskoj, ali ne o torturi pod kojim je srpska zajednica. Međurarodna zajednica podržava akcije na Kosovu. Svima je to izgovor, da je policija prisutna zbog Banjske . Srpskim diplomatama na Kosovu kažu nezvanično ‘nama su ruke vezane, angažujte neki moćni medij na Zapadu da ukaže na probleme'“, nastavlja dalje. Ljudi osećaju da je to okupacijsko demonstriranje sile, a sve sa ciljem da im se pokaže da nisu dobrodošli tu i da treba da se pakuju, da idu odatle, nastavlja Mihajlović. „Imate i maltretiranje žena, desetine prijavljenih i stotinak neprijavljenih slučajeva. Prijavljivanje vas dovodi u opasnost da odete u stanicu i da se susretnete sa novom torturom. Najnovija ekskurzija Ursule fon der Lajen je pokazala da je u Beogradu pohvalila vlast jer je kooperativna u normalizaciji odnosa Srbije i Kosova, a u Prištini je rekla da će se morati zajedno da se radi na ukidanju sankcija koje je EU uvela Kosovu“, ističe naš sagovornik. Kaže da Beograd ne može ništa da uradi, da je bez poteza, i da se za interese Srba bore samo nevladine organizacije. Beograd zatvara Srbe sa Kosova u nekakav geto „Srbija trguje pravima i slobodama kosovskih Srba radi vlasti u Beogradu. Srbija je sa kosovskim Srbima počela da komunicira preko pisarnica – ‘nemojte da nam se obraćate, donesite papir, mi ćemo to da stavimo u fioku i baš nas briga’. Beograd zatvara Srbe sa Kosova u nekakav geto, odlukama Vlade. Beograd je predao sve što je mogao Prištini, a to je sve potpisao sem nezavisnost Kosova“, zaključuje.","Mihajlović: Beograd trguje pravima kosovskih Srba, sve predato Prištini sem konačne nezavisnosti",2024-10-29
"REUTERS/Valdrin Xhemaj Zeleno-levi front (ZLF) saopštio je da će se obratiti svim poslaničkim grupama u Evropskom parlamentu i ukazati im na skandalozne izjave Ursule fon der Lajen (date nedavno u Beogradu) koje su u direktnom sukobu i sa izveštajem Evropske komisije, ali i sa rezolucijom Evropskog parlamenta o izbornoj krađi u Srbiji. Iz ove stranke su istakli da je Izveštaj Evropske komisije i ove godine potvrdio da Srbije ima ozbiljne nedostatke u demokratskim standardima, vladavini prava i slobodi medija, kao i da nisu sprovedene preporuke ODIHR za slobodne izbore. „Ovaj oštar izveštaj dolazi samo nekoliko dana nakon izjava Ursule fon der Lajen, koja je prilikom posete našoj zemlji Srbiju pohvalila kao jednu od „najnaprednijih“ zemalja kandidata za EU u sprovođenju reformi, baš u ovim oblastima“, piše u saopštenju ZLF. Povezane vesti: Evropski dopisnik  o izveštaju EK: Srbija nije napredovala, neophodna promena u glavama političara Vesti 30. okt 2024 12 Vesti 30. okt 2024 12 Vučić o izveštaju EK o neusklađenosti spoljne politike: U pravu su ljudi, čestitam im što su primetili Vesti 30. okt 2024 14 Vesti 30. okt 2024 14 Dodali su da pozivaju zvaničnike EU da poštuju sopstvene izveštaje i da svoj politički uticaj fokusiraju na stvarne reforme u ključnim oblastima u Srbiji, a ne na tapšanje po ramenu autoritarnog lidera. „Želimo da naši građani uživaju iste ekološke standarde kao što postoje širom razvijene Evrope, uključujući čist vazduh, čistu vodu i kvalitetne sisteme upravljanja otpadom. Ljudima u Srbiji je potrebno omogućiti iste prilike za obrazovnu mobilnost, slobodu kretanja širom kontinenta i ukidanje roming tarifa, da žive, rade, i penzionišu se gde žele, kao što to mogu građani EU“, saopštio je ZLF.",ZLF: Poslanicima EP ukazati na izjave Ursule fon der Lajen koje su suprotne Izveštaju EK,2024-10-30
" Direktor Centra za lokalnu samoupravu Nikola Jovanović osudio je izjavu gradonačelnika Beograda Aleksandra Šapića da u Srbiji nema stručnjaka koji umeju da reše beogradske raskrsnice. „Oštro osuđujemo to što se, nakon vređanja novinara, gradonačelnik Aleksandar Šapić juče obrušio na domaću struku, poručivši da u Srbiji nema stručnjaka koji umeju da reše beogradske raskrsnice“, naveo je on. Kako je Jovanović kazao, u profesionalnom životu još uvek su aktivni ;saobraćajni inženjeri koji su od Beograda napravili velegrad, popust Mirka Radovanca, Gradimira Stefanovića ili Dušana Milanovića, kao i da je tu i nova generacija saobraćajnih inženjera poput Karla Polaka i Ivana Bankovića. Jovanović je naveo da u Beogradu i Srbiji žive i rade brojni svetski priznati građevinski inženjeri, urbanisti, stručnjaci za preradu otpadnih voda i aerozagađenje. „Bila bi ogromna greška gradonačelnika da ih potcenjuje i ne konsultuje u svom radu. Gradonačelnik mora da bude figura koja sluša struku, privlači bolje od sebe i gradi konsenzus oko ključih pitanja“, ocenio je Jovanović. Šapić bi ponovo da „drži časove“: Prvo o semaforima u kružnom toku, a onda i o medijima – posebno  Vesti 29. okt 2024 16 Vesti 29. okt 2024 16","Jovanović: Šapić da ne potcenjuje domaću struku, Srbija ima dobre saobraćajne inženjere",2024-10-30
"/Ilustracija Mnoge firme očajnički traže zanatlije. Ali mnogi mladi ljudi radije studiraju, umesto da izuče neki zanat. Pritom se takvo radno mesto itekako isplati – i ne samo finansijski, prenosi DW. Pia Dobelke ima 24 godine. Ona je mlađa šefica u jednoj firmi za proizvodnju sanitarne i opreme za sisteme grejanja iz Troisdorfa kod Kelna. To preduzeće zapošljava 33 ljudi. Zapravo bi firmi trebalo bar još desetak radnika kako bi stiglo da hitno odradi sve narudžbine, kaže Dobelke. Slična je situacija i u preduzećima u drugim branšama. Ali, u sektoru preduzetništva problem nestašice stručne radne snage posebno je izražen, prenosi DW . Sudeći po podacima Savezne agencije za rad (BA), broj zaposlenih u Nemačkoj koji plaćaju doprinose za socijalno osiguranje u proteklih deset godina porastao je za više od pet odsto. U zanatskim vodama je, u istom periodu, broj zaposlenih opao. Dugo je u Nemačkoj bio podjednak broj mladih koji odlazi da studira i onih koji se stručno osposobljavaju za neki zanat. U proteklih desetak godina uočava se kontinuirani porast broja studentkinja i studenata, a istovremeno opada broj mladih pripravnica i pripravnika. Trenutno je u zemlji otprilike dva puta više onih koji studiraju, nego onih koji uče neki zanat. Što je moguće manje fizičkog rada… Pia Dobelke je maturirala i – odlučila se za zanat. U okviru posebnog programa, takozvanog „trijalnog obrazovanja“, položila je majstorski ispit, a uz to je i završila bečelor iz ekonomije. Škola u kojoj je maturirala pozvala ju je da današnje učenike savetuje po pitanju odabira zanimanja, odnosno da im priča kave su šanse za karijeru u preduzetništvu. Na taj dan škola je organizovala brojna predavanja, o brojnim zanimanjima. Trebalo je da se učenici prijave za neko od tih predavanja, ali niko od njih nije se prijavio za predavanje o zanatu. Zato je predavanje otkazano. Institut za obrazovanje i istraživanje zanimanja (IAB) redovno ispituje učenike o njihovim preferencijama po pitanju izbora budućeg zanimanja. Rezultat: primarno im je važno da uživaju u radu, da je radno okruženje zdravo i da ta aktivnost uključuje što je moguće manje fizičkog rada. Novinari nemačkog javnog servisa ARD su u okviru jedne ankete među studentima TH Köln (Visoka škola primenjenih nauka) došli do zaključka da je za mnoge mlade ljude koji polože maturu jedna stvar jasna: „Ako sam već maturirao, onda idem da studiram.“ To je tako između ostalog i zbog toga što s fakultetom imaju bolje šanse na tržištu rada, odnosno moguće je više zaraditi. Porasle plate zanatlija Jedan kolega Pie Dobelke na to reaguje spontano: on kaže da mu posao pričinjava zadovoljstvo, da je fizička aktivnost naravno sastavni deo posla, ali i da su uređaji sve manji, tako da udeo fizičkog rada znatno opada, jer raste udeo posla koji obavlja tehnika. Posebno naglašava da su zbog manjka radne snage i plate u branši solidno porasle. On sebi, kako kaže, može da priušti sopstvenu kuću, iako je „tek“ pomoćnik majstora u firmi. Naravno, istina je da u nekim zanimanjima ima i dosta fizičkog rada, a da su plate niske. Silke Anger iz IAB pritom izričito napominje da itekako postoje određena zanimanja u kojima se zarađuje podjednako, ili čak i bolje nego u zanimanjima za koja je potrebna fakultetska diploma. Institut za primenjena ekonomska istraživanja (IAW) je još tokom 2020. godine analizirao podatke praktično svih zaposlenih u Nemačkoj. Rezultat istraživanja: oni ljudi koji su završili zanat i stekli titulu tehničara ili majstora, u proseku su imali slična primanja kao i prosek svih onih koji su studirali. Preduzetnički duh i sopstvena firma Robert Milenajzen je nakon mature počeo da studira biohemiju. Bio je dobar u laboratoriji, ali mu je teorija zadavala muke. Kaže da se tada setio posla koji je ranije tokom raspusta imao u jednoj preduzetničkoj firmi. Prekinuo je studije i počeo da izučava zanat za majstora koji pravi kamine. Nakon što je položio ispit za pomoćnika majstora, u potpunosti se fokusirao na sledeći korak pa je položio i majstorski ispit. Danas ima 33 godine, svoju firmu, izložbeni prostor i petoro zaposlenih. Retko kad se može videti na gradilištima, a isplaćuje sam sebi platu sličnu onoj koju dobijaju početnici nakon završenog fakulteta. A jednom godišnje, ako firma dobro posluje, onda sebi isplati i bonus. S obzirom na to da posao trenutno dobro ide, odnosno da bi njegovo preduzeće moglo da nastavi da raste, on se nada da će ubuduće biti u situaciji da zarađuje još bolje. Centralno udruženje nemačkih preduzetnika tvrdi da će samo u idućih pet godina oko 125.000 postojećih zanatskih firmi hitno da traži naslednike, dakle osobe koje mogu da nastave da vode firme. Na pitanje kako mladi ljudi uopšte mogu da finansiraju osnivanje sopstvenog preduzeća ili eventualno preuzimanje neke firme, Robert Milenajzen ima logičan odgovor: on je kao pomoćnik majstora, odnosno s titulom majstora, bio u stanju da ostavlja određenu sumu sa strane, a sa 28 godina ga je Preduzetnička komora savetovala po pitanju koncepcije osnivanja sopstvenog biznisa, odnosno poslovnog plana. Kada je s tim konceptom otišao u banku, tamo su shvatili da se radi o poslu u kojem može dobro da se zaradi, pa su mu dali kredit. Kredit još uvek otplaćuje, ali oko toga nema problema. A pred očima ima i dobar motiv: nagrada za sve to je nezavisnost u sopstvenoj firmi. Pročitajte još Potraga za zanatlijama, kuvarima plata i do 300.000 dinara – koja zanimanja su najtraženija u Srbiji Vesti 20. avg 2024 2 Vesti 20. avg 2024 2",DW: Zanat umesto fakulteta – finansijski zanimljiva alternativa,2024-10-29
"/U. J. Alexander Počinje zimsko računanje vremena. Kazaljke na satu vraćamo sat unazad, sa 3 sata na 2h. Na zimsko računanje vremena prelazi se svakog poslednjeg vikenda u oktobru, u noći između subote i nedelje. Iako se neki raduju dodatnom satu sna, stručnjaci upozoravaju da će mnogi osetiti i određene zdravstvene posledice – umor, nesanicu, nagle promene raspoloženja, glavobolju.",Počinje zimsko računanje vremena: Kazaljke se pomeraju sa 3 na 2h,2024-10-26
"Javna rasprava o novom zakonu o oglašavanju završena je 20. oktobra, a medijska udruženja upozoravaju da bi vlast kroz reklamiranje državnih institucija kontrolisala medije. Redovna profesorka Ekonomskog fakulteta i članica Radne grupe za izradu zakona Galjina Ognjanov kaže da je posebno problematično što u radnoj grupi nije bilo predstavnika asocijacija medija, nezavisnih udruženja medija, odnosno, onih koji bi o zakonu mogli da govore iz ugla trećeg značajnog učesnika na tržištu medijskih usluga, tj. iz ugla interesa samih medijskih kuća koje, takođe, imaju interese u kontekstu oglašavanja. Pravnik NUNS Rade Đurić navodi da ovo nije prvi put da imamo tu selektivnu inkluziju, i da se radi o ozbiljnom zanemarivanju jednog esnafa koji ima ozbiljnu ulogu, „koji je zapravo konzument samog propisa, i pre svega, jedne stručne grupe ljudi koja zaista može da dorpinese, da ukaže na određene probleme“. Povezane vesti Medijska udruženja: Zakon o oglašavanju ne rešava pitanje državnog oglašavanja Vesti 19. okt 2024 0 Vesti 19. okt 2024 0 RTS odgovorio Mariniki Tepić: Finansiramo oglašavanje isključivo iz komercijalnih prihoda Vesti 18. okt 2024 13 Vesti 18. okt 2024 13 „To je situacija koja govori o tome da imamo taj privid inkluzivnosti, da se određene stvari dešavaju selektivno, da se prilikom samog uređivanja propisa pozivaju samo oni od kojih se ne očekuje da prave određene probleme, onima koji izrađuju nacrt i donose same predloge. I još jedna poruka da sami mediji, predstavnici medijskih udruženja koji zaista mogu da kritikuju i da učine jedan dobar korak ka tome da se poboljšaju ti propisi, jednostavno nisu dobrodošli. I to zaista nije prvi put, to imamo već nekoliko puta priliku da imamo takvu situaciju i da se onda u jednom kratkom vremenskom periodu putem javne rasprave ili nekih prividnih konsultacija zapravo borimo da učinimo određene ispravke“, ukazao je Đurić u Danu uživo. Ognjanov dodaje da je radnu grupu formiralo Ministarstvo spoljne i unutrašnje trgovine jer je nadležno ministarstvo za donošenje Zakona o oglašavanju, a njeni članovi su bili predstavnici različitih institucija, među kojima su bili i predstavnici Tržišne inspekcije, REM, Privredne komore, kao i predstavnici oglašivača, a od medija je jedini predstavnike imao RTS. Upitana da li imamo podatke kada se radi o oglašavanju države u medijima, ona kaže da pre toga treba da razumemo šta je to državno oglašavanje. „Šta ćemo uključiti u kategoriju državnog oglašavanja? Znači, svakako će to biti kampanje koje pokreću institucije, ministarstva u funkciji edukacije, javnosti ili javnog zdravlja, promocije javnog zdravlja itd. Potom, tu svakako bi spadala razna obaveštenja, javni konkursi koji nemaju komercijalni karakter, ali se zasnivaju na zakupu medijskog prostora. Čim se radi o zakupu medijskog prostora, to je u stvari prihod koji ide medijima i koji oni koriste za pokrivanje troškova sopstvenog poslovanja. Dakle, sva ona mesta trošenja državnih sredstava koje su u funkciji zakupa medijskog prostora i koje služe tome da se neka pitanja promovišu, da se pokreću, da se edukuje javnost ili da se obaveštava o nečemu, ako je reč o plaćenom zakupu medijskog prostora, to jeste državno oglašavanje“, pojašnjava ona. Prema njenim rečima, pitanje je i da li javna preduzeća računamo u državno oglašavanje, odnosno da li bismo gga kao takvo merili i pridruživali sredstvima koje država ulaže u zakup medijskog prostora. „Tako da, pre nego što dođemo do toga da li imamo podatke o tome koliko je, treba da znamo šta je to što hoćemo da merimo. A direktan odgovor na vaše pitanje, podatke tačne o tome koliko se novca ulaže od strane države u zakup medijskog prostora, nemamo“, ističe. I Đurić se slaže i dodaje da mi zapravo nemamo jesnu definiciju šta je to državno oglašavanje, šta je to političko oglašavanje, koji su kriterijumi. „Načinom prostora na koji raspodeljujete određena sredstva i možete da utičete prosto na uređivačku politiku određenih medija, mogu slobodno da kažem i da možda perete novac, da prosto trošite određenu količinu novca, a da za to nemate uopšte neku vrstu odgovornosti. Znači, ne postoje jasni kriterijumi, prvo nemamo definiciju, šta je to, koja je to vrsta oglašavanja, zašto, čemu ona zapravo služi, kako se taj novac troši… i koje su posledice tog trošenja novca. Da li to ima prosto određenu svrhu, ili jednostavno se taj novac daje, a vi o tome kontrolu nemate, kao što smo imali u ovom periodu, gde mi jednostavno ne znamo koja je to količina para, kojim putem taj novac ide, da li su to javne nabavke, da li su to sredstva ispod limita određenih nabavki, da li su to jednostavno medijske usluge, ili su to neke vrste direktnih ugovora, koji se ne znamo ni mi na čemu zasnivaju, a do određenih podataka vi prosto dolazite na uvid gledajući same budžete, tu rashodnu stranu, i jednostavno, nije samo vezano za medije, ovo je i ozbiljan problem pitanja korupcije“, ukazuje Đurić. Ognjanov ukazuje da oglašavanje, „bilo ono državno, mi sad pričamo o državnom oglašavanju, ali kakvogod bilo oglašavanje, ne možemo smatrati oblikom pomoći“. „Dakle, to je komercijalna aktivnost. Znači, državno oglašavanje nije oblik pomoći medijima za razliku od projektnog sufinansiranja koje jeste oblik pomoći države medijima. U tom smislu, oglašavanje državno, zakup oglasnog prostora mora da se izvodi po određenim pravilima i procedurama koja su vezana za samu industriju oglašavanja“, navodi ona. Kaže i da izmenjeni zakon o oglašavanja ne tretira pitanje državnog oglašavanja ni na koji drugačiji ili bolji ili gori način u odnosu na prethodnu verziju tog zakona. „Prethodna verzija tog zakona ima jednu rečenicu koja glasi, parafraziraću, da se odredbe zakona o oglašavanju na isti način primenjuju i kada je reč o državnom oglašavanju, odnosno o oglašavanju javnih institucija, koje ne mora da bude nužno u komercijalne svrhe. Znači, to je poenta. Svrha zakona i sam duh zakona o oglašavanju takav kakav jeste, jeste da reguliše sadržaj oglašavanja, odnosno da pored toga što pruža tržišne mogućnosti oglašivačima, da mogu da proslede svoju informaciju do potencijalnih kupaca, potrošača, pored toga zaštiti i potrošača, odnosno građanku, građanina, društvo kao takvo, od neprimerenih sadržaja, od prikrivenog oglašavanja, od obmanjujućeg oglašavanja itd. Tako da, duh zakona jeste u tom smislu da se pre svega reguliše sadržaj same pojave oglašavanja, a manje finansijski tokovi ili ne uopšte finansijski tokovi“, poručuje. Tako da, dodaje, u tom smislu mi državno oglašavanje možda možemo da tretiramo samo u jednom malom segmentu kroz zakon o oglašavanju, ali je potrebno da bude uneto u brojne druge propise ili da se razmišlja u pravcu donošenja drugih propisa. Đurić ukazuje i da je resorno ministarstvo potpuno zanemarilo Medijsku strategiju i čak i onaj deo koji se tiče same transparentnosti samog propisa i trošenja sredstava, da to jednostavno bude vidljivo, što ministarstvo poriče.",Da li vlast kroz reklamiranje državnih institucija kontroliše medije: Šta znamo o novom zakonu o oglašavanju,2024-10-24
"Nastavnica srpskog jezika Jelena Lukić ostala je bez posla u seoskoj školi u opštini Opovo gde je radila na zameni. Sve to se, smatra, ne bi desilo da nije počela da se bavi politikom, i to onom najopasnijom po radno mesto - opozicionom. Jelena čežnjivo gleda fotografije đaka kojima je donedavno bila razredna. Nastavnica srpskog u julu je postala odbornica Narodnog pokreta Srbije u Kovačici . Nekoliko dana posle govora koji je održala u skupštini opštine, zazvonio joj je telefon. „Zvali su me iz škole – jedna koleginica koju sam ja menjala – da mi kaže kako je potrebno da u roku od dva dana hitno dam otkaz. Ona je bila tek na sredini svog porodiljskog odsustva i ja sam bila u nekoj vrsti šoka, zašto ona sad ima potrebu tako brzo to da završi. Međutim, ona je rekla da je to jako komplikovano, da je neki lanac u pitanju, lanac događaja i likova, i da ne može preko telefona da mi objašnjava, ali da će mi, kad se budemo videle, to uživo reći“, priča nam Jelena Lukić. Odbila je da da otkaz, ali joj je rečeno da je ipak ostala bez posla. Međutim, na radno mesto koleginice koju je menjala dok je na porodiljskom, došao je neko drugi. „Ona se vratila fiktivno, prekinula je porodiljsko odsustvo, ali se umesto nje vratila neka druga osoba, odnosno osoba koja nikad dotad nije radila u toj školi. Neka osoba iz Beograda. I meni su deca, roditelji đaka i kolege javili kako u toj školi sad radi neka treća osoba, koja nisam ni ja, a nije ni ta koleginica koja se vratila s porodiljskog“, navodi naša sagovornica. Jelena je trenutno na birou i dalja primanja su joj neizvesna. Ali, kaže, više brine za decu koja na ovaj način dobijaju poruke kako život u Srbiji izgleda. „Oni se vežu. Kao što se mi vežemo za decu, tako se i deca vežu za nas. Taman se naviknu na jednu razrednu, dovedu im drugu, pa treću, i onda vi shvatite da zapravo školom ne rukovodi direktor, nego rukovodi, ne znam, predsednik mesne zajednice“, pita se nastavnica . Odgovore na pitanja šta se desilo pokušali smo da potražimo i u lokalnoj školi . Direktorka škole nije htela da stane pred kamere , već nam je u kratkom telefonskom razgovoru samo rekla da je papirološki sve čisto, i da će slučaj komentarisati jedino ako to bude morala da radi pred sudom. Prilike će, po svemu sudeći, biti, jer Jelenin pravni tim sprema prijavu prosvetnoj inspekciji, kao i krivičnu prijavu protiv umešanih. U Kovačicu je došla i narodna poslanica stranke kojoj pripada kako bi joj pružila podršku. „Upravo zbog toga što se dešava Jeleni. To se dešavalo i mnogim drugim prosvetnim radnicima, i zbog toga danas imamo proteste. U krajnjem slučaju, i sistem obrazovanja je ovakav u kakvom se naša deca nalaze, i ono što naša deca sve trpe u tim školama je rezultat ovakvog ophođenja vlasti prema građanima“, navodi Ivana Rokvić iz Narodnog pokreta Srbije. Nastavnica kaže da poslednje što želi je sažaljenje i podvlači da joj je činjenica da je ostala bez posla samo dodatni motiv da nastavi da se bori za pravdu.",Nastavnica postala opoziciona odbornica i – dobila otkaz nekoliko dana nakon jednog govora,2024-10-27
" Poslanik Demokratske stranke u Skupštini Srbije Srđan Milivojević izjavio je da je vlast nastavila da targetira političke protivnike i da su poslanici Marinika Tepić iz Stranke slobode i pravde i Nebojša Novaković iz Demokratske stranke ponovo na udaru, sada u kampanji blaćenja i vređanja novog izvestioca Evropskog Parlamenta za Srbiju Tonina Picule, političara iz Hrvatske. Tepić i Novaković su u jednom provladinom tabloidu nazvani „mrziteljima Srbije“ i „favoritima ustaše Picule“, a „dokaz“ su njihove fotografije sa skupa u Evropskom Parlamentu kojem je prisustvovao i Picula. „To je nesumnjivo nastavak agresivne i huškačke politike koju preko svojih glasila rutinski sprovodi aktuelna vlast i u kojoj je ovaj mafijaško zločinački režim već više puta, od providnog targetiranja političkih protivnika, lako i brzo dolazio do ozbiljnih pretnji, pa i njihove realizacije“, rekao je Milivojević. Ponoš (SRCE): Picula će biti zgodan krivac za zastoj evropskih integracija Srbije Vesti 24. okt 2024 0 Vesti 24. okt 2024 0 Jović: Picula nema apriori negativan stav prema Srbiji Vesti 24. okt 2024 13 Vesti 24. okt 2024 13 On je ocenio da „histerična reakcija režima“ povodom izbora Picule na novu funkciju, pokazuje da Aleksandru Vučiću nikako nije prijala promena izvestioca EP. „Da imamo kompetentnu i odgovornu vlast, ona bi bar diplomatski pozdravila izbor novog izvestioca i izrazila nadu da će međusobno uspešno sarađivati na dobrobit i Srbije i Evropske Unije“, rekao je Milivojević. Ali, nastavio je on, „umesto ozbiljnog političkog pristupa, režim je preko dežurnih megafona, ali i svojih vodećih ljudi, zasuo Piculu uvredama i optužbama da je ‘ustaški koljač’ i ‘srbomrzac’, s ciljem da zastraši i obeshrabri kako samog Piculu, tako i sve one iz (domaće) opozicije i civilnog društva koji bi sutra, po logici stvari, trebalo da sednu i razgovaraju sa izvestiocem“.","Milivojević: Vlast nastavila da targetira protivnike, ovog puta zbog Picule",2024-10-24
"Jedan broj meštana iz Avijatičarskog naselja u Novom Sadu protivi se Planu generalne regulacije stanovanja uz Bulevar Evrope. Ovim planom, predviđa se izgradnja zgrade od sedam metara na mestu gde je ranije bio predviđen park. Izmenom plana, ne samo da nije izgrađen park, već je izgrađena toplana. Ono što najviše brine meštane, jeste bezbednost. Na ovoj lokaciji je još 2018. godine bio predviđen park , međutim, ovde se sada planira stambena zgrada, a u međuvremenu je počela i izgradnja toplane. „Nas najviše brine bezbednost, jer se ovaj objekat gradi blizu naših kuća. Ne postoji nikakva tampon zona koja bi sprečila eventualnu havariju, posledice bi bile nesagledive“, kaže Dejan Marinković, stanovnik Avijatičarskog naselja u Novom Sadu. Meštani su podneli prigovore koji su odbijeni, a ranije im je obećano „elitno naselje“ gde će moći da žive porodice i gde će postojati park, kako tvrdi meštanin koji se tu doselio još kao dete. „Mene brine gde će, pored kompleksa od hiljadu stanova, ta deca moći da se igraju, gde će moći da trče?“, pita se on. Društvo arhitekata Novog Sada takođe je podnelo prigovore na ovaj plan. „Problem je u tome što je došlo do izmene u planskoj dokumentaciji tako što se kroz imenu i dopunu izbrisala parkovska površina od sedam hektara. Prvo je to bilo namenjeno za višeporodično stanovanje, pa su kroz imene dopunjavali prostor sa toplanom. Ono što je najnovije – žele da u neposrednoj blizini same toplane, na udaljenosti od 16 metara postave kompleks zgrada najveće spratnosti, do sedam spratova“, priča Ana Ferik Ivanovič. Ona dodaje da u planskoj dokumentaciji nije rečeno da treba da se pribavi procena uticaja na životnu sredinu . „Ovo je toplana koja će imati 120 megavati. Prosto je nemoguće da za takav objekat ne treba pribaviti dokument koji će uputiti na to da ta toplana mora imati zaštitni pojas oko sebe“, zaključuje Ana Ferik. Ona poručuje da bi makar jedan hektar parka značio kao zašitni pojas toplane, ali bi značio i za decu, s obzirom na to da se planira i vrtić u ovom naselju.","Meštani Avijatičarskog naselja u Novom Sadu: Nećemo zgradu, hoćemo park",2024-10-28
" Apelacioni sud u Prištini, na zahtev branilaca, ukinuo je meru kućnog pritvora četvorici srpskih mladića iz Kosovske Mitrovice, uhapšenih u septembru, prenosi RTS. Oni će dalji ishod procesa čekati na slobodi. Branilac jednog od četvorice mladića, advokat Miloš Delević, rekao je da nakon odluke Apelacionog suda očekuje završetak istrage. Delević u daljem procesu ne isključuje da će biti podignuta optužnica za krivično delo „napad na službeno lice”. „Pretrpeli su fizičku i psihičku torturu od strane policije i umesto da budu oštećeni, najverovatnije će imati status optuženih. Možda se desi čudo i Osnovno tužilaštvo obustavi istragu protiv njih, ali poučeni dešavanjima poslednjih godina, to se neće desiti”, rekao je Delević. Mladići su uhapšeni pre mesec dana, zbog navodnog napada na pripadnike policije u Kosovskoj Mitrovici. Nakon hapšenja četvorice mladića, Srbi su protestovali ispred policijske stanice u Severnoj Mitrovici.",Ukinut kućni pritvor srpskim mladićima iz Kosovske Mitrovice,2024-10-29
"Otkako je osnovan, pokret ""Kopaćemo"", koji se otvoreno zalaže za otvaranje rudnika u dolini Jadra, izaziva pažnju. Ekološke aktiviste proglasio je teroristima, napada svakog ko se rudarenju litijuma protivi, a poslednji se u njihovom ''kreativnom zanosu'' našao i Emir Kusturica. Ali ono što se i dalje sa sigurnošću ne zna je - ko iza pokreta stoji. Ili se zna? Još od avgusta zakopanim kriju svoj identitet sa sajta „ Kopaćemo „. Kažu – neće da se zna ko se nalazi iza njega. Međutim, ono što su otkrili portalu Nova.rs, jeste da se nalaze na adresi Jurija Gagarina 231. Pokušali smo da ih na toj adresi pronađemo. Stepenik po stepenik, u potrazi za nekim „onima“ koji na sajtu „Kopaćemo“ progone ekološke aktiviste i stručnjake, protivnike iskopavanja litijuma, simbolično ili ne stižemo do samog vrha. Sedište SNS-a smo našli, a onda smo pošli da vidimo i da li ima nekog traga od „Kopaćemo“ na tom broju. POVEZANE VESTI: Ceca Bojković: Montaža nadgrobnog spomenika za Kusturicu – to je zlo, nije samo mržnja Vesti 24. okt 2024 58 Vesti 24. okt 2024 58 Filipović: Povezali smo sajt „Kopaćemo“ s državom i podatke dostavili sudu Vesti 25. okt 2024 38 Vesti 25. okt 2024 38 Ivanji: Neka se svi zapitaju šta znači to što Emir Kusturica menja stranu Vesti 24. okt 2024 87 Vesti 24. okt 2024 87 I utvrdili – da vidljivih tragova od „Kopaćemo“ nema. Ali oni kojima je IT struka bliska, odavno su autoru sajta ušli u trag. „Početni dokaz koji je bio za sajt ‘Kopaćemo’ jeste da je Danilo Daničić registrovao udruženje ‘Jadar i ti’, čiji je logo identičan logu ‘Kopaćemo’ i kada smo objavili tu informaciju, on je to brže-bolje ukinuo domen, ugasio“, tvrdi stručnjak za sajber sigurnost Vladimir Cicović. Kaže da je svaki detalj od IP adresa, broja telefona, mejla povezan sa Daničićem, zbog istrajnosti ljudi iz Ekostraže, stigle su i pretnje. „On preti još i sa sudom mi imamo sudskog veštaka, Ekostraža je angažovala sudskog veštaka koji je tada i u tom trenutku mogao reći da se verovatno iza sajta nalazi Daničić, a sa dokazima koje mi sada imamo, možemo sigurno reći da se iza sajta nalazi Danilo Daničić“, navodi Cicović. A Daničić za  još jednom ponavlja da on nema nikakve veze sa „Kopaćemo“ i dodaje da je on „samo kolateralna šteta u borbi između opozicije, odnosno ekoloških aktivista i vlasti“. „U toj nekakvoj nemoći da izađu na kraj sa vlastima, našli su nekako mene kao najobičnijeg građanina, da provuku kroz kampanju sajber kriminala“, poručio je Daničić. Sporan je i snimak sa sajta „Kopaćemo“ na kom Daničić tvrdi da je njegov glas zloupotrebljen i da je u pitanju veštačka inteligencija. „Ima slika sa njegovog Gugl profila iz maja 2023. godine koja se koristi u videu za rudnik, za promociju rudnika, nalazi se na sajtu ‘Kopaćemo'“, kaže Vladimir Cicović. „To apsolutno nije moj Gugl profil, ja nikada nikakvu sliku rudnika nisam objavio“, odgovara Danilo Daničić. Zbog svega toga Daničić je podneo tužbu. „Ono što policija nije uradila i tužioci, to je da traži zahtev od digitala, međutim mi smo tokom nekoliko sedmica slali prijave. I svaki put kada se desi prijava, sajt ‘Kopaćemo’ promeni IP adresu“, naglašava Vladimir Cicović. Objašnjavaju dalje iz Eko straže da je to jedna od taktika koja se koristi. „I postoji u pravosuđu ta definicija nečega, oni to zovu ‘slapp’, ono kada se političkim aktivistima nalepi gomila tih procesa, da ih onemogući da rade to što rade“, izjavio je reditelj Stevan Filipović. Međutim, oni još uvek nastavljaju da kopaju internetom i time žele da stave do znanja da nema ništa od „Kopaćemo“.",Aktivisti „iskopali“ osnivače sajta „Kopaćemo“: Ekipa  na adresi na kojoj je pokret registrovan,2024-10-28
" Lider pokreta Kreni-promeni Savo Manojlović osudio je reakciju predsednika Srbije Aleksandra Vučića i pisanje ""njemu bliskih tabloida"" zbog toga što je snimatelj Novinske agencije FoNet Zoran Drekalović, tokom konferencije za novinare predsednika sa predsednicom Evropske komisije Ursulom fon der Lajen, ""podsetio na obećanje koje su vlasti davale pre izbora - da neće biti kopanja litijuma u Srbiji"". Manojlović je na društvenoj mreži Iks (X) naveo da Drekalovića „sramno proganjaju režimski tabloidi“ zbog reči „Neće kopati“ na konferenciji dok je Vučić , kako tvrdi, „obećavao Ursuli litijum i da će napraviti od Srbije ‘evropski Kongo'“. Evroposlanik o litijumu: EU pravi grešku – zbog gladi oko resursa podržava nedemokratske režime Vesti 28. okt 2024 63 Vesti 28. okt 2024 63 (VIDEO) Vučić neosnovano optužio medije UM da kriju ko je izgovorio „nećete kopati“ na konferenciji s Fon der Lajen Vesti 26. okt 2024 159 Vesti 26. okt 2024 159 „Režimski poslušnici Vučićević , Mitrović i Marić šalju svoje ‘novinare’ da provociraju na opozicionim skupovima, dok Vučićević u svom programu neartikulisano urla na opozicione poslanike. Sada se iživljavaju na kamermanu zbog istine: Neće kopati“, ocenio je Manojlović, a preneo pokret u saopštenju. Kreni-promeni je dodao i da je snimatelj FoNet-a Zoran Drekalović „ostvareni umetnik, vrstan fotograf i dobitnik Oktobarske nagrade grada Beograda“.",Manojlović: Vučić i njegovi tabloidi se iživljavaju nad kamermanom zbog istine,2024-10-28
" Programski direktor Kreni promeni Savo Manojlović izjavio je danas da je kosovska policije pretukla u Severnoj Mitrovici Miloša Subotića, dok predsednica Evropske komisije Ursula Fon der Lajen ""šampanjac diplomatijom govori o vladavini prava sa predsednikom Srbije Aleksandrom Vučićem i kosovskim premijerom Aljbinom Kurtijem"" „U Srbiji muk – o pretučenim Srbima priča se samo pred izbore. Stranci u poseti, prljav veš se gura pod tepih, a na poslužavnik im se iznosi litijum“, rekao je Manojlović, u pisanoj izjavi. Mediji su prethodno javili da je Subotić priveden u Severnoj Mitrovici i, kako tvrdi, „pretučen u stanici od strane policijskih službenika, nakon što je pomerio kese sa javne površine kako bi prošao dok se vraćao kući“. Pokret „Otadžbina“, iz Kosovske Mitrovice, je saopštio da je Subotić pravnik u rektoratu Univerziteta u Prištini sa sedištem u Kosovskoj Mitrovici zadužen za međunarodnu saradnju, te da se radi o ozbiljnom porodičnom čoveku. Fon der Lajen je krajem ove sedmica boravila u Beogradu, a zatim u Prištini. Slučaj privođenja Subotića: NVO sa Severa pozvale gradonačelnika Atića da da ostavku Vesti 27. okt 2024 4 Vesti 27. okt 2024 4 Pravnik iz Kosovske Mitrovice tvrdi da ga je Kosovska policija privela i pretukla u policijskoj stanici Vesti 26. okt 2024 11 Vesti 26. okt 2024 11",Manojlović: Srbin pretučen dok Vučić i Kurti sa Fon der Lajen pričaju o vladavini prava,2024-10-27
"Fonet/Marko Dragoslavić Neformalna grupa građana ""Zaštitimo blok 4"" organizovala je danas protest u Ulici Pariske komune kod brojeva 65-69 u Novom Beogradu, zbog započete gradnje stambeno-poslovnog objekta, uz potpisivanje peticije na Plan detaljne regulacije za Blok 4, a oko 17.50 je blokirana Ulica Tošni bunar, javlja reporter FoNeta. Na skupu je dvestotinak ljudi, koji su istakli su transparente sa napisima „Gradnja da – zaziđivanje ne“, „Pokreni se na vreme, a ne kada je kasno“, „Ne damo blok 4“, „Nije do njih – do nas i samo nas je“, „Neću da se selim, hoću da živim u bloku 4“. Povezane vesti Policija poziva stanare Bloka 4 koji se protive izgradnji da dođu u stanicu Vesti 23. okt 2024 4 Vesti 23. okt 2024 4 Policija legitimisala građane na protestu u Bloku 4: Bager ipak ušao na gradilište Vesti 23. okt 2024 41 Vesti 23. okt 2024 41 Investitor radova u Ulici Pariske komune 65-69 je firma Vins 021 d.o.o Novi Sad koja ima građevinsku dozvolu i prijavu radova. Zastupnik investitora Nikola Ilić je ranije u izjavi za FoNet rekao kako je investitor uvek spreman da stanarima ponudi na uvid svu dokumentaciju za gradnju, što je do sada i činio. Ilić tvrdi da pojedinci uprkos tome „nasilno pokušavaju da spreče zakonitu gradnju“. Ilić je rekao da su neke osobe rušile i lomile ogradu nekoliko puta, neovlašćeno ulazile na privatan posed, a investitor je zbog toga bio prinuđen da preduzme sve zakonske korake kako bi zaštitio svoju imovinu. Uvid u Plan detaljne regulacije za Blok 4 traje do 7.novembra ove godine.","Protest grupe „Zaštitimo blok 4“, blokirali Tošin bunar: „Gradnja da – zaziđivanje ne“",2024-10-26
"Andrej ISAKOVIC / AFP Predsednik Srbije Aleksandar Vučić bacio je u sumnju budućnost svoje zemlje u Evropskoj uniji, nagoveštavajući da bi umesto toga mogla da se pridruži BRIKS-u, globalnom ekonomskom bloku kome je ove nedelje u Rusiji domaćin bio Vladimir Putin, objavio je britanski Tajms. Tajms piše da je Beograd dugo balansirao između Istoka i Zapada, ali da sa ratom u Ukrajini, koji je primorao svet da stane na stranu, vaga u Srbiji se sve više naginje ka Kremlju. Ruski i beloruski disidenti koji se kriju u zemlji rekli su Tajmsu da su srpske vlasti počele obračun protiv njih po nalogu Kremlja, dok je opozicioni poslanik optužio Aleksandra Vulina , potpredsednika vlade, da je izvukao Putinovog saveznika iz italijanskog pritvora i omogućio mu odlazak u Moskvu čarter letom iz Beograda. Srbija je takođe odbila da se pridruži zapadnim sankcijama protiv Rusije zbog invazije na Ukrajinu, podseća Tajms. „Vulin je čovek poslat u Rusiju kada je vreme da se udvara Kremlju. On je ove nedelje sa srpskim ministrima odbrane i privrede doputovao na samit BRIKS-a u Kazanju. Tokom samita on se sastao sa liderima Kine, Belorusije, Venecuele i Egipta i rekao ruskim medijima da se nada da će se Beograd pridružiti bloku. U međuvremenu, Miloš Vučević, šarmantni srpski premijer sa naočarima, poslat je u evropske prestonice da razgovara o članstvu u EU. Prošle nedelje Olaf Šolc, nemački kancelar, postavio je crveni tepih za srpskog premijera, koji je insistirao da Beograd ostane privržen Briselu. Rezerve litijuma u ​​Srbiji, neophodne za proizvodnju električnih baterija, u središtu su planova EU za prelazak na zelenu energiju“, sumira Tajms događaje u prethodnih nedelju dana. Vulin: Situacija u Srbiji mirna i stabilna, zahvaljujući i FSB i SVR Vesti 24. okt 2024 35 Vesti 24. okt 2024 35 Lopandić: Vučić žonglira između Istoka i Zapada, nije otišao na BRIKS i to se zatrpava posetama Vesti 24. okt 2024 3 Vesti 24. okt 2024 3 Vulin u Kazanju: Srbija se nada da će za nju biti mesta u BRIKS-u Vesti 24. okt 2024 29 Vesti 24. okt 2024 29 Dodaje da su obojica političara, i Vulin i Vučević, „lojalni pomoćnici svog sve autoritarnijeg predsednika“, koji je bio sprečen da i sam prisustvuje samitu BRIKS -a zbog ranije dogovorene posete poljskog premijera Donalda Tuska i Ursule fon der Lajen. „Umesto toga, razgovarao je sa Putinom telefonom u nedelju, prvi put za dve i po godine, zahvalivši mu na ruskom gasu i slaveći blisko prijateljstvo zemalja. Istog dana održao je obraćanje na ruskom jeziku povodom oslobođenja Beograda od nacista od strane jugoslovenskih partizanskih trupa i trupa Crvene armije. On je u utorak izjavio da je podrška srpskog naroda BRIKS-u, grupi zemalja koje nas ‘manje ucenjuju’ od EU, dostigla 42 odsto, dodajući da je privlačnost blokova sada na nivou“, podseća Tajms. „Kada ljudi budu glasali za novog predsednika za dve i po godine, ovo će postati jedna od ključnih tema. Ko zna, možda to postane i tačka za referendum“, rekao je Vučić, piše Tajms. List navodi da Rusija i Srbija dugo slave blisku vezu zbog zajedničkog slovenskog porekla, a da je Putin koristio isporuke jeftinog gasa da konsoliduje svoj uticaj na balkansku naciju, koja se strateški nalazi usred EU i NATO saveznika. „Svaki poraz Rusije biće poraz Srbije“, rekao je Vulin (52) ruskim medijima prošlog meseca, dodajući da bezbednosne službe dve zemlje uživaju „odličnu saradnju“. Tajms podseća da je potpredsednik vlade optužio Zapad da podstiče obojenu revoluciju u Srbiji, koju bi on ograničio zakonodavstvom u stilu Kremlja kojim su organizacije civilnog društva zabranjene kao „strani agenti“. Čini se da Vulin svoje reči već potkrepljuje akcijom. Ruski državljani koji izražavaju antiratne ili antiputinovske stavove proteruju se iz zemlje, kaže Petar Nikitin, vodeći ruski disident u Srbiji, prenosi Tajms. „Vlasti jasno prate javne aktivnosti ljudi i vode spisak ‘nepoželjnih’“, rekao je Nikitin za Tajms. Eleni Koposovoj, majci dvoje dece koja pet godina živi u Srbiji, naloženo je da ode nakon što je potpisala antiratni apel. Prošlog meseca Antonu Bobriševu je naređeno da ode nakon što je organizovao mali miting u čast bivšeg ruskog opozicionara Alekseja Navaljnog, rekao je on. Tajms podseća i da je Vulin bio na čelu BIA, sve dok ga SAD nisu sankcionisale prošlog leta, optužujući ga za trgovinu drogom i oružjem i „omogućavanje zlonamernih aktivnosti Rusije“. Podneo je ostavku, ali se u maju vratio u vladu na višoj funkciji, kao zamenik premijera. Prošlog meseca Miroslav Aleksić optužio je Vulina da je organizovao bekstvo Artjoma Usa, sina Aleksandra Usa, člana odbora Rosnjefta. Usa su držale italijanske vlasti pre izručenja Sjedinjenim Državama pod optužbom za šverc elektronike od vitalnog značaja za sofisticirano oružje koje ruske trupe koriste protiv Ukrajine. „Iz kućnog pritvora ga je izveo balkanski mafijaš koji se predstavljao kao dostavljač namirnica, koristeći sofisticiranu opremu za ometanje da blokira signal sa njegove nanogice. Saučesnici iz organizovane kriminalne grupe prokrijumčarili su Usa preko Italije, Slovenije, Hrvatske i Bosne pre nego što su ga odvezli u Moskvu iz Beograda, prema italijanskim i američkim vlastima“, podseća Tajms. List dodaje da su posledice srpskog zagrljaja Kremlja za neke pitanje života i smrti. Kao primer dodaje slučaj Andrej Gnjota , beloruskog novinara koji je pomagao u organizovanju protesta protiv Aleksandra Lukašenka, a koji se nalazi u Beogradu do izručenja Minsku po Interpolovoj poternici. „Ja sam talac skoro godinu dana, jer je čak i Interpol uklonio moje ime sa poternice i potvrdio da se radi o političkom progonu“, rekao je Gnjot za Tajms. „Kontaktirali su me predstavnici EU i SAD, znam da su se obratili srpskim vlastima sa demaršom, ali rezultata nema“, rekao je on.",Tajms: Vučić kaže da bi Srbija mogla da odbaci EU i pridruži se BRIKS-u,2024-10-25
"Pokret Kreni - Promeni izveo je ispred Palate Srbija performans za goste iz Evrope, posebno za predsednicu Evropske komisije Ursulu fon der Lajen koja je došla u posetu Srbiji na početku svog novog mandata. Poručuju da EU podrškom iskopavanju litijuma izdaje samu sebe, a na transparentu su napisali: ""Ursula, verujemo u Evropu, ali Srbija nije kolonija"". U Palati Srbije je u toku sastanak Ursule fon der Lajen sa predsednikom Aleksandrom Vučićem i predstavnicima vlasti u Srbiji. Imamo potpuno kršenje evropskih vrednosti poput vladavine prava, demokratije i ekoloških standarda, izjavio je novinarima Savo Manojlović iz ovog pokreta. „Evropska unija ovim faktički sama izdaje Evropu. Posebno naglašavamo da u Srbiji imamo povredu Ustava i vladavine prava kroz nepostupanje po narodnoj inicijativi od 30.000 potpisa. Time se krše i načela demokratije. Uočavamo i da imamo izmene Krivičnog zakonika koje se dešavaju zbog ekoloških aktivista i zbog toga što se ljudi jednostavno bune i ne žele iskopavanje litijuma. A naglašavamo da imamo potpunu eroziju pravnih standarda, da ste imali recimo situaciju da Rio Tinto vrši pritisak na slobodu naučnog stvaralaštva tako što traži povlačenje naučnih časopisa i faktički sada već progoni ljude koji se stručno bave ovim pitanjem, rekao je Manojlović. Kako je rekao „ovde ljudi brane svoje temeljne vrednosti, sopstveni Ustav i ekološko očuvanje Srbije“. Ocenio je da predsednik Srbije Aleksandar Vučić jednu poruku šalje na Zapad, a drugu Putinu. „Potpuno sm svesni da u ovom momentu vlast i predsednik Republike najčešće dostavljaju jedne podatke zapadnim zvaničnicima gde tvrde da se navodno proruski orijentisani građani bore protiv zapadnih vrednosti ovde, a istovremeno ruskom ambasadoru dostavljaju snimke i tvrde kako njega Zapad ruši ovde“, naveo je. Kako je ocenio, Evropska unija očigledno podržava politiku iskopavanja litijuma. „To se vidi kroz potpisivanje memoranduma, koji je potpisan sa evropskim zvaničnicima, to se vidi kroz potpisivanje memoranduma koji je potpisan sa Nemačkom kao jednom od vodećih zemalja EU i to svakodnevno možemo videti kroz izjave ambasadora evropskih zemalja, pa i samog ambasadora EU, i to možemo videti kroz dokumente koje stavljaju litijum kao kritičnu sirovinu i svi planovi da se uđe u neku vrstu ekonomskog rata gde će cenu platiti male zemlje“, naveo je Manojlović. Manojlović je rekao da veruju u evropske vrednosti, vladavinu prava, da veruju u demokratiju kao takvu i da je to sistem koji žele u Srbiji, ali da ne veruju zvaničnicima koji sami krše vrednosti.","Performans ispred Palate Srbija: Ursula, verujemo u Evropu, ali Srbija nije kolonija",2024-10-25
"Tanjug/Vlada Srbije/Slobodan Miljević Direktor vladine Kancelarije za Kosovo i Metohiju Petar Petković izjavio je da je u Briselu imao mučan razgovor sa glavnim pregovaračem Prištine Besnikom Bisljimijem, ali da Srbija ostaje opredeljena za mir i neće dozvoliti da bude isprovocirana. Petković je nakon nove runde dijaloga Beograda i Prištine na nivou glavnih pregovarača srpskim medijima kazao da je na sastancima u Briselu nastavio da insistira na formiranju Zajednice srpskih opština, jer je to korak od suštinske važnosti za život Srba na Kosovu. „Što se tiče sporazuma iz Ohrida, Beograd će ispuniti sve obaveze koje je prihvatio kao što je do sada ispunjuvao. Međutim, postoji problem kada vi imate Sporazum iz Brisela gde se u njemu traži formiranje ZSO, koji vi 11 godina ne želite da sprovedete. Onda to dokazuje da vaša strana nije spremna da bilo šta primeni“, kazao je on. Kosovski ministar: Situacija na severu mirna, nema razloga da most na Ibru ne bude otvoren Vesti 23. okt 2024 2 Vesti 23. okt 2024 2 Peter Stano: O ukidanju kaznenih mera ne odlučuju ni Kosovo ni Kurti Vesti 15. okt 2024 3 Vesti 15. okt 2024 3 „Zamislite da ja govorim o ‘Republici Gusinje’ ili ‘Republici Pljevlja“: Novinar pitao Vučića o „Republici Kosovo“ (VIDEO) Vesti 08. okt 2024 64 Vesti 08. okt 2024 64 Petković je dodao da je posrednik Evropske unije Miroslav Lajčak, sa kojim je imao odvojeni sastanak i trilateralni sastanak zajedno sa Bisljimijem, najavio da će do kraja godine strane pozvati na još jednu ili dve runde dijaloga i da će se Srbija odazvati na svaki poziv. „Pokušao sam da razgovaram o nastavku sprovođenja deklaracije o pronalaženju nestalih osoba jer je Beograd spreman na saradnju oko tog pitanja, ali je Priština imala svoje komentare i pokušava da zaustavi proces jer očigledno ne želi da se bavi tim pitanjem“, kazao je Petković. Naveo je da je Lajčaku predočio i to da Priština krši sopstvenu odluku o ukidanju zabrane uvoza srpske robe, jer stotine kamiona čeka na prelazu Merdare i da Bisljimi ne želi da razgovara o inicijativi koju je Beograd pokrenuo o usklađuvanju veterinarskih sertifikata. „Tu je i kršenje sporazuma o zvaničnim posetama, ali i poseti uhapšenim Srbima koji su u kazamatima po Prištini. Bisljimi navodi da se neće dogovarati dok ja ne prestanem da pričam o teroru koji (premijer Kosova Aljbin) Kurti nastavlja da vrši nad srpskim narodom“, kazao je Petković. Sastanak glavnih pregovarača Beograda i Prištine, Petra Petkovića i Besnika Bisljimija, sa posrednikom Evropske unije Miroslavom Lajčakom, završen je nešto pre 17 časova. Prethodno su Petković i Bisljimi odvojeno razgovarali sa Lajčakom, specijalnim predstavnikom EU za dijalog Beograda i Prištine i druga regionalna pitanja Zapadnog Balkana. Bisljimi: Nema rezultata Zamenik kosovskog premijera i glavni pregovarač Besnik Bisljimi izjavio je da na tripartitnom sastanku održanom u Briselu nema rezultata po pitanju napretka u normalizaciji odnosa sa Srbijom. „Nema rezultata u pitanju napretka u normalizaciji odnosa. Srbija i dalje insistira na delimičnoj implementaciji, po ideji ‘mi uradimo nešto, vi uradite nešto'“, rekao je on posle sastanka. Dodao je da je ovakav stav neozbiljan i da takvo gledište deli i EU. Kazao je da je bilo pomaka u nekim pitanjima i da su se dogovorili da se formira radna grupa za izbor oko 20 veterinarskih inspektora, koji će biti na prelazima između Kosova i Srbije i da se zahteva da sanitarni inspektori budu stalno stacionirani i na prelazu Bela zemlja. „Gospodin Lajčak nas je obavestio da u Beogradu postoje velika obećanja da će interkonektivni vodovi, koji su bili deo energetskog sporazuma, biti pušteni do kraja sledećeg meseca“, kazao je on.","Petković posle dijaloga u Briselu: Mučno s Bisljimijem, ali Srbija ostaje opredeljena za mir",2024-10-24
"Medija Centar Zloupotreba snimaka polne sadržine, osvetnička pornografija, uvrede, pretnje, kreiranje ""dip fejk"" odnosno lažnih pornografskih snimaka, samo su neki od vidova nasilja koje žene trpe na društvenim mrežama, a nasilnici najčešće ne budu kažnjeni jer ovakav vid ponašanja nije zakonski jasno označen, rečeno je na predstavljanju izveštaja SHARE Fondacije ""Rodno zasnovano digitalno nasilje u Srbiji: Pregled trendova"". Rečeno je da u najnovijem predlogu izmena Krivičnog zakonika rodno zasnovano digitalno nasilje nije kriminalizovano i u Srbiji se na njega ne reaguje po službenoj dužnosti, već po privatnoj tužbi, a učesnice su izrazile nadu da će Ministarstvo pravde do kraja javne rasprave 31. oktobra ipak promeniti mišljenje i uvesti novo krivično delo. Glavna istraživačica SHARE Fondacije Mila Bajić, pojasnila je da je rodno zasnovano digitalno nasilje usmereno ka ženama i drugim marginalnim grupama, često počiva na mizoginiji i samo prelazi iz analognog u digitalni prostor. Ona je dodala da su novinarke i žene iz javnog prostora najčešće žrtve rodno zasnovanog nasilja, a anonimnost i osećaj nekažnjivosti neki su od ključnih faktora koji omogućavaju nasilnicima da nastave da sprovode maltretiranje sa ciljem ;da žene nateraju na autocenzuru, šteti njihovom mentalnom zdravlju i vodi ka isključenju iz javnog života. Analiza je pokazala da je ključni oblik nasilja, ;eljenje intimnih sadržaja bez saglasnosti, što je posebno dospelo u žižu interesovanja 2021. godine kad su otkrivene Telegam grupe sa više od 50.000 članova koji su deleili snimke bez saglasnosti, a nije bilo sudskog epiloga. Pročitajte još Poverenica o istraživanju udruženja „OsnaŽene“: Zabrinjavajuće da nema reakcije nadležnih, stiče se utisak da nikog nije briga Vesti 02. okt 2024 7 Vesti 02. okt 2024 7 „Podgrupa ovoga je generisanje veštačkog sadržaja, takozvani ‘dip fejkovi’, kreirani tako što koriste prave fotografije. Čak 98 posto ‘dip fejk’ sadržaja je pornografske prirode, a od toga 99 posto targetira žene. Potrebno je manje od 25 minuta i nečija slika da se kreira lažni video od 60 sekundi potpuno besplatno“, rekla je Bajić i dodala da je pored toga zabeleženo proganjanje i uznemiravanje, tj. objavljivanje ličnih podataka, zatim seksizam, uvrede i govor mržnje. Pravna istraživačica SHARE Fondacije Tijana Stevanović, podsetila je da javna rasprava o izmenama Krivičnog zakonika traje do 31 oktobra i pozvala je sve zainteresovane da podrže ideju za kriminalizaciju zloupotrebe snimaka polne sadržine. „Kriminalizacija ovog ponašanje je korak ka priznavanju štete koju ovakvo ponašanje izaziva i način da se žrtve shvate ozbiljno. To bi osnažilo bi žrtve da potraže pomoć, a bez pravnog okvira, otvara se prostor za nove oblike digitalnog nasilja“ rekla je Stevanović i iznela primer telegram grupe „Nišlijke“ gde je više od 10.000 muškaraca delilo slike žena, ćak i maloletnih devojčica. Dodala je da sudskog epiloga nije bilo i prijava je odbačena, jer nije bilo dokaza da je administrator izvršio krivično delo. Advokatica i članica Autonomnog ženskog centra Vanja Macanović, rekla je da Srbija u svom poslednjem „Grevio izveštaju“ o Konvenciji Saveta Evrope o sprečavanju i borbi protiv nasilja prema ženama i nasilja u porodici (Istanbulska konvencija), nije uzela u obzir predloge nevladinog sektora, već je samo navela da država ima tužilaštvo za visokotehnološki kriminal i policiju. Ona je ukazala da su države u regionu uglavnom zakonski regulisale ovu oblast. Nevladine organizacije najavile su da će prisustvovati javnoj raspravi u Beogradu 31. oktobra i tražiti da po zakonu rodno nasilje na internetu postane posebno krivično delo, a to su najavili i iz kancelarije Poverenice za zaštitu ravnopravnosti.",SHARE Fondacija: Rodno zasnovano digitalno nasilje mora biti prepoznato u zakonu,2024-10-28
" „Oštro osuđujemo bespravno privođenje i naknadno prebijanje od strane kosovskih policajaca uglednog građanina Severne Mitrovice, oca i supruga, Miloša Subotića“, oglasile su se pojedine organizacije civilnog društva, uglavnom sa severa Kosova. Navode da je ovo još jedan u nizu nelegalnih postupaka pripadnika Regiona Sever koji „podvlači stepen neprofesionalizma i ostrašćenosti navodnih predstavnika organa reda prema građanima“, prenosi Kossev. Sa druge strane, nevladine organizacije poručuju da je „kontinuirano ćutanje lokalnih policijskih savetnika EULEX-a i čitave misije o obrascu bespravnih poteza policije dalje neprihvatljivo“. „Stoga zahtevamo od ove misije da odmah prekine sa praksom da ne objavljuje javno svoje nalaze o radu policije i od sada se izjašnjava o svim spornim slučajevima ili, u suprotnom, potpuno obustavi navodni monitoring rada policije koji tvrdi da sprovodi“, naveli su. Najavili su da će se oglašavati svakodnevno sve dok EULEX ne iznese svoju ocenu o postupanju policije u slučaju Miloša Subotića. „Dalje, prekidamo svaki vid saradnje i sastanaka sa ovom misijom dok ne iznesu svoju ocenu o radu policajaca i specijalaca na severu“, podcrtali su. Istovremeno zahtevaju pokretanje šire istrage Policijskog inspektorata Kosova o celokupnom radu Regiona Sever, ovom pojedinačnom slučaju, ali i svim dosadašnjim incidentima u koje su bili umešani pripadnici kosovske policije, u uniformi ili civilu. Na kraju su pozvali Instituciju Ombudsmana da pokrene ex officio istragu o stanju osnovnih građanskih sloboda u opštinama na Severu Kosova. Potpisnice ovog saopštenja su Aktiv, Centar za afirmativne društvene akcije – CASA, Centar za zastupanje demokratske kulture – ACDC, Institut za teritorijalni ekonomski razvoj – InTER i Nova društvena inicijativa – NSI Osudu je još jutros uputila stranka Srpska demokratija koja je prva izvestila o incidentu i to uz video klip sa izjavom Subotića. „Osuđujemo policijsku represiju koja sada već uzima maha i očekujemo od međunarodnih organizacija i ambasada da preduzmu konkretne mere da se ukine represija nad Srbima i ostalim nealbancima“, naveli su. U međuvremenu su stigle reakcije i Kancelarije za KiM i Srpske liste, koji su naveli da je „policijska tortura svakodnevica na Severu“. O privođenju Subotića Miloš Subotić, priveden je noćas u Severnoj Mitrovici sat vremena nakon ponoći nedaleko od glavnog mosta na Ibru, nakon što je, kako kaže, pomerio kese sa javne površine kod novootvorene prodavnice, kako bi prošao dok se vraćao kući sa suprugom. Tvrdi da je potom odveden u policijsku stanicu i to u prostoriju u kojoj nije bilo kamera, te da su ga navodno vezanog tukli – prvo jedan, a potom i drugi službenik, obojica sa prekrivenim brojevima značke. Iz Kosovske policije međutim kažu da je Subotić navodno oštećivao imovinu koja je iznajmljena od opštine. Demantovali su navode da je pretučen, ali su ga ipak pozvali da im prijavi slučaj. „Kako da odem tamo da prijavim da sam tučen, gde sam dobio i batine“, kazao je Subotić za KoSSev komentarišući navode policije, ali je ipak, najavio da će slučaj prijaviti PIK-u i Ombudsmanu. Pravnik iz Kosovske Mitrovice tvrdi da ga je Kosovska policija privela i pretukla u policijskoj stanici Vesti 26. okt 2024 11 Vesti 26. okt 2024 11 Subotić: Kako da odem u policiju da prijavim da sam tučen, kad sam od nje i dobio batine? Vesti 26. okt 2024 11 Vesti 26. okt 2024 11",Organizacije civilnog društva: Prekidamo saradnju sa Euleksom dok se ne izjasne o hapšenju i prebijanju Subotića,2024-10-26
" Većina, odnosno 72,16 odsto mladih kosovskih Albanaca smatra da albanske osuđenike za ratne zločine treba tretirati kao heroje, dok je za 48 procenata njihovih vršnjaka u Srbiji proterivanje i ubijanje Albanaca na Kosovu - “neminovnost rata”. Takvi stavovi ne čude, ako se imaju u vidu izjave Aleksandra Vučića za koga je osuđenik za zločine protiv čovečnosti Vladimir Lazarević, “veliki junak” dok je Aljbin Kurti ubeđen da suđenje pripadnicima OVK u Hagu može da Srbiji posluži da “prekroji istoriju"". Istraživanja Inicijative mladih za ljudska prava na Kosovu (YIHR Kosovo) predstavljena pre par dana u Prištini, pokazuju da većina kosovskih Albanaca, rođenih kasnih devedesetih godina ili početkom dvehiljaditih, smatra da su isključivo pripadnici njihove etničke zajednice žrtve rata na Kosovu devedesetih godina. Ubeđeni su i da Albanci tada nisu počinili nijedan ratni zločin. Pristalica Rugove na suđenju Tačiju svedočio kako ga je zlostavljala OVK Vesti 26. sep 2024 0 Vesti 26. sep 2024 0 Na takve stavove utiču “porodična iskustva i sećanja”, ali i preovladavajući stavovi kosovskih političara i javnih ličnosti, kao i pisanja medija, navodi Inicijativa mladih na Kosovu. Sa druge strane, prema nedavnim istraživanjima Inicijative mladih za ljudska prava u Srbiji (YIHR Srbija) za gotovo polovinu mladih u Srbiji, zastrašivanje i proterivanje Hrvata u Hrtkovcima, opsada Sarajeva od strane srpskih snaga nisu ratni zločini već ”neminovnost rata”. Isti stav imaju i kada je u pitanju bombardovanje Dubrovnika od strane JNA i proterivanje i ubijanje Albanaca sa Kosova. ”Suprotno tome, samo oko deset odsto mladih smatra da su zločini počinjeni nad Srbima bili neminovnost rata”, navodi YIHR Srbija u izveštaju, čiji je autor Rodoljub Jovanović. Ko je odgovoran? Odgovornost za ovakve stavove mladih snose i mediji i obrazovni system, ali i političari, navodi za  koordinatorka istraživanja Inicijative mladih za ljudska prava Ivana Nikolić. O tome, između ostalog govori i izjava Aleksandra Vučića , koji je 2023. godine u Skupštini Srbije Vladimira Lazerevića, osuđenog pred MKSJ za zločine protiv čovečnosti zbog deportacije i prisilnog premeštanja albanskih civila tokom rata na Kosovu – nazvao “velikim junakom“, dok je u maju ove godine rekao da je taj bivši general VJ “odležao sve za šta je osuđivan“ – ali i za ono za šta “nije trebalo“. “Srpski junak sa Kosova i Metohije“, kako ga je takođe Vučić prošle godine nazvao u Skupštini Srbije, proglašen je 2021. godine za počasnog građanina niške opštine Pantelej, gde je na vlasti bila Srpska napredna stranka, a na čijem je čelu tada još uvek bio predsednik Srbije. Nije začuđujuće ni to što je 72,16 odsto mladih na Kosovu ubeđeno da Albanci nisu počinili nijedan ratni zločin, kao i da bi osuđenike za ratne zločine trebalo tretirati kao heroje. Posebno – ako se ima u vidu izjava premijera Kosova Aljbina Kurtija ida je “nečuvena“ presuda bivšem pripadniku OVK Saljihu Mustafi koji je pred Specijalizovanim većima Kosova u Hagu prvostepeno osuđen na 26 godina zatvora jer je utvrđeno da je kriv za zločine nad albanskim civilima za koje se sumnjalo da su politički protivnici tj. „špijuni“, srpskih vlasti. Osim toga, kako je preneo Euronews Srbija, Kurti je prošle godine za londonski Tajms izjavio da nikada nije podržavao Specijalizovana veća Kosova i dodao da je zabrinut da bi taj sud mogao da pomogne Srbiji da „prekroji istoriju“. Koliko se zna o aktuelnim suđenjima za ratne zločine? Većina, 62 odsto mladih u Srbiji, uzrasta od 18 do 30 godina, ima negativan stav prema Međunarodnom krivičnom sudu za bivšu Jugoslaviju (MKSJ), a više od polovine – 50,77 odsto ubeđeno je da je svrha suđenja na tom sudu bila da “krivicu za ratne zločine svali na Srbe“. Među mladima na Kosovu postoje razlike među etničkim grupama kada je u pitanju stav prema MKSJ, pa tako njegov rad pozitivno ocenjuje 73,4 odsto Albanaca, dok među Srbima manje od polovine – 48 odsto, nema ništa protiv rada tog suda. Iako je pred Višem i Apelacionim sudom u Beogradu u toku dvadesetak suđenja za ratne zločine, između ostalih i za ubistvo 1.313 bošnjačkih civila 1995. godine u Kravici u BiH, i za ubistvo više od 140 albanskih civila tokom rata na Kosovu, većina mladih u Srbiji, ne zna ni da u sudovima u Beogradu postoje odeljenja za ratne zločine. Među onima koji to znaju – većina ne podržava suđenja za ratne zločine u Srbiji, navodi se u izveštaju Inicijative mladih u Srbiji. Informisanost o aktuelnim suđenjima nije mnogo bolja ni na Kosovu – prema istraživanjima organizacije Integra iz 2020. godine, oko 40 odsto ispitanika reklo je da o Specijalizovanim većima Kosova „uopšte nije informisano”. Kosovski Albanci manje nego ranije veruju da taj sud može da dovede do zadovoljenja pravde, dok je među kosovskim Srbima poverenje u taj sud poraslo, precizirala je u svom izveštaju ta organizacija sa Kosova. Ko je “jedina žrtva rata“? “Nedavna analiza politike sećanja na ratove devedesetih u Srbiji je pokazala je da je fokus kulture sećanja u Srbiji isključivo na srpskim žrtvama, dok su žrtve nesrpske nacionalnosti i zločina koje su počinile srpske snage potpuno nevidljive”, navela je istoričarka Jelena Đureinović, a podseća YIHR Srbija. Gotovo isto je i na Kosovu, pokazuju istraživanja, pa tako većina ispitanika među mladim kosovskim Albancima smatra da su pripadnici njihove etničke zajednice “jedine žrtve rata”. Nastavlja se začarani krug uverenja da postoje samo ”naše žrtve” jer isto – ali za svoju etničku zajedincu misli i većina ispitanika među mladim kosovskim Srbima. U vezi sa tim je i podatak da je prema mišljenju 18,6 odsto mladih u Srbiji, ”najznačajniji događaj tokom ratova devedesetih godina” operacija ”Oluja”, za 13,74 procenta – NATO bombardovanje, dok ubijanje više od 8.000 civila u Srebrenici na prvo mesto stavlja samo 2,75 odsto ispitanika. Na Kosovu je, piše YIHR Kosovo, većina mladih viša informisana o ratnim zločinima počinjenim nad njihovim etničkim grupama, dok mnogo manje znaju o zločinima protiv srpskog civilnog stanovništva. Sagovornica portala  kaže da su rezultati oba izveštaja slični, što je i očekivano zbog odnosa između Beograda i Prištine ali, kako je rekla, i zbog njihovih gotovo jednako nacionalističkih i isključivih stavova prema ratnoj prošlosti. „To je očekivana posledica društveno-političkih okolnosti u obe zemlje: bujanje nacionalizma i šovinizma, problematičnih izvora informisanja, zapaljive retorike najviših državnih zvaničnika i načina na koji se ratovi devedesetih obrađuju u školama ali i u najširoj javnosti”, zaključuje za  koordinatorka istraživanja Inicijative mladih za ljudska prava u Srbiji Ivana Nikolić.","Ubijanje Albanaca – „neminovnost rata“, albanski osuđenici za ratne zločine – „heroji“: Ko je odgovoran za stavove mladih?",2024-10-27
"Nenad Mihajlović/Nova.rs Aktivistkinje grupe ""Žene za promene"" održale su večeras performans na Trgu slobode ispred Gradske kuće povodom još jednog femicida, ovaj put u selu kraj Aleksandrovca. Šesnaest minuta su ćutale držeči u rukama transparent s porukom „Stop femicidu!“. Na taj način, „mukim krikom“ simbolično su upozorile javnosti na nedavnu, 16. žrtvu femicida u Srbiji od početka godine, nakon što je u Aleksandrovcu partner na smrt pretukao 23-godišnju D.I. Uputile su i zahtev državi i njenim institucijama da zaustave epidemiju nasilja prema ženama. „Ovo je još jedna smrt koja je mogla i morala biti sprečena. Nasilnik je i ranije bio prijavljivan, a sistem zaštite žrtava je po ko zna koji put zakazao“, istakla je aktivistkinja Rajna Janković. Dodala je da se aktivistkinje „zbog ubijenih, povređenih, mučenih, silovanih i zlostavljnih žena današnjom akcijom pridružuju ženskim organizacijama i kolektivima, organizacijama civilnog društva, ekspertkinjama i ekspertima, istraživačicima i istraživačima i svim građanka i građanima koji potpisuju Deklaraciju o sprečavanju femicida koju je pokrenula organizacija FemPlatz“. Kao i na ranijim protestima, „Žene za promene“ su pozvale institucije sistema da, između ostalog, uspostave funkcionalne nezavisne mehanizme za praćenje femicida i da obezbede resurse za adekvatno funkcionisanje ovih tela, u skladu sa preprorukom Specijalne izvestiteljke Ujedinjenih nacija za nasilje prema ženama. Takođe, traže uspostavljanje jedinstvenog, centralizovanog i transparentnog sistema prikupljanja podataka o femicidima, kao i usaglašavanje međunarodno priznate definicije femicida, kako bi se osigurala osnova za razumevanje karakteristika femicida i kako bi se radilo na prevenciji. Pročitajte još: Krivični postupak zbog smrti vodnika na Pešteru neće biti pokrenut: Kome ne odgovara da se „klupko odmota“ Vesti 30. okt 2024 22 Vesti 30. okt 2024 22 Poverenica: Ravnopravnost u nasleđivanju podržava samo 43 odsto mladih Vesti 30. okt 2024 4 Vesti 30. okt 2024 4 Telo žene pronađeno kod Kule, Tužilaštvo u Somboru vodi istragu o okolnostima smrti Vesti 30. okt 2024 3 Vesti 30. okt 2024 3",Šesnaest minuta tišine za 16 žrtava femicida u Novom Sadu,2024-10-30
" Potpredsednica Skupštine Srbije i Socijalističke partije Srbije (SPS) Snežana Paunović je na konferenciji za novinare ocenila da njeno mišljenje i mišljenje njenog stranačkog kolege Branka Ružića, nezadovoljnih radom gradonačelnika Beograda Aleksandra Šapića, neće uticati na odnose u vladajućoj koaliciji, niti da zbog toga postoji kriza vlasti u Beogradu. Dodala je da su njih dvoje u mnanjini u SPS i rekla da imaju pravo na svoje mišljenje. Istakla je da i dalje smatra da postoje mnogo značajnije teme od toga da li je i gde treba da bude sahranjen Tito i da li treba da bude polarizacije o četnicima i partizanima. „Više bih volela da gradonačelnik govori o metrou, da se pozabavi građanima u Ovči, Borči i Krnjači, …da priča na one teme koje su bile dominantne tokom izborne kampanje jer ja slušam obećanja i u zavisnosti od toga očekujem i realizaciju“, naglasila je Paunović. Ružićevo gostovanje na  povod da se još jednom zapreti rekonstrukcijom Vlade Vesti 26. okt 2024 27 Vesti 26. okt 2024 27 Ružić na meti tabloida zbog gostovanja na , Lutovac kaže: „Nije bio dovoljno snishodljiv“ Vesti 25. okt 2024 40 Vesti 25. okt 2024 40 Govoreći o izmenama i dopunama Zakona o socijalnoj zaštiti potpredsednica Skupštine i SPS je rekla da je cilj nalaženje institucionalnog modela za pružanje pomoći deci i regulisanje pravnog statusa roditelja koji sami neguju dete sa zdravstvenim problemima i retkim bolestima. Paunović je najavila da će Predsedništvu SPS podneti izveštaj o radu poslaničke grupe i svih poslanika iz redova socijalista jer „predsednik Dačić ima pravo da zna ko je kako i koliko radio i da li su oni koji su dobili njegovo poverenje da budu poslanici opravdali očekivanja“ i dodala da je ona više nego zadovoljna radom svih poslanika SPS. O izmenama i dopunama Zakona o zdravstvenoj nezi novinarima je govorila poslanica SPS Nataša Bogunović koja je istakla da se time prvi put sistematski uređuju položaj, uloga i prava medicinskih sestara i tehničara kojih ima oko 130.000, a da je veliki njihov odliv u inostranstvo. Cilj izmene tog zakona je sistematizacija organizacione jedinice koja bi se na državnom nivou bavila medicinskim sestrama koje bi imale veće kompetencije, a bilo bi definisano i priznavanje stručnih kompetencija medicinskih sestara i tehničara, rekla je ona.","Paunović: Moje i Ružićevo mišljenje o Šapiću neće ugroziti gradsku vlast, niti poljuljati",2024-10-29
"Nekadašnji direktor namenskih fabrika Krušik i Zastava oružje Mladen Petković uhapšen je pre mesec dana u Kirgistanu. Ovu vest otkrio je nedeljnik Radar, a nižu se pitanja da li i kada bi javnost za ovo saznala, zašto se hapšenje krilo i zbog čega je Petković uopšte uhapšen. Da dva srpska državljanina jesu uhapšena u septembru u Kirgistanu, potvrdilo je Ministarstvo spoljnih poslova. Ali tek nakon što je posle mesec dana o tome progovorila supruga jednog od njih – Aleksandra Simonovića, profesora Mašinskog fakulteta. Identitet druge osobe ostao je sakriven, sve dok nedeljnik Radar nije otkrio da je reč o Mladenu Petkoviću, koji je godinama vodio državne fabrike oružja, a zatim nastavio da se bavi poslovima oružja. Ali zašto se to krilo, može li se naslutiti razlog hapšenja? Povezane vesti Vlast više od mesec dana krije identitet: Radar ekskluzivno saznao ko je drugi uhapšeni u Kirgistanu Vesti 24. okt 2024 58 Vesti 24. okt 2024 58 „Država ćuti o njegovom direktorovanju u dva preduzeća najvažnija u vojnoj industriji – „Krušiku“ i „Zastava oružju“, pretpostavljam da je to razlog. Spominje se neko oružje, neko plaćanje i da li je to, kako postoje neke sumnje, išlo nelegalnim tokovima u Kirgistanu, to može biti razlog hapšenja“, smatra novinar Radara Vuk Cvijić. O hapšenju dvojice srpskih državljana obavešten je konzulat Srbije u Moskvi, koji preduzima sve radnje iz svoje nadležnosti. Vreme Petkovićevog vođenja „Krušika“ nije bilo slavno po državnu kompaniju. Uzbunjivač Aleksandar Obradović ukazivao je na to da privilegovani kupci kupuju iz državnih fabrika naoružanje, koje potom prodaju po višestruko većim cenama, na taj način izvlačio se novac. A on bez prethodnog iskustva ulazi u vojnu industriju i na čelo fabrike. „On je ubrzo od 2013. bio uključen kao politički nameštenik SNS-a u vojnu industriju. Radio je u jednom državnom preduzeću, pa je onda postao direktor ‘Krušika’ do 2018, pa „Zastava oružje“ i dok je on bio direktor, ta preduzeća su imala rekordne minuse na računima“, navodi Cvijić. Državne kompanije u minusu, a bračni par Petković u debelom plusu. Tokom 2019. godine postalisu bogatiji za milion evra, a iste godine uzbunjivač Obradović proveo je tri meseca u pritvoru. Stekli su plac i kuću na Dedinju vredne 800 hiljada evra, pet hektara zemljišta u Šapcu i 1.500 kvadrata objekata i škodu Superb od 30 hiljada evra, o tome su pisali i nekadašnji NIN i BIRN. Kompanija Mavia u vlasništvu Petkovićeve supruge bila je, između ostalog, angažovana i na izgradnji Koridora 11 i na izgradnji Beograda na vodi.","Krušik i Zastava oružje u minusu, a njihov bivši direktor u debelom plusu: Zašto se krilo njegovo hapšenje?",2024-10-25
"""Incident ispred Skupštine Grada Loznice, kada narodnom poslaniku Aleksandru Jovanoviću Ćuti nije dozvoljeno da prisustvuje sednici, nije najstrašniji vid zloupotrebe institucija"", kaže programski direktor Regulatornog instituta za obnovljivu energiju i životnu sredinu (RERI) Mirko Popović. Podseća na narodnu inicijativu o zabrani iskopavanja litijuma koja je predata Skupštini Srbije, ali je netragom nestala. „Ja ću da pozajmim od gospođe predstavnice vladajuće koalicije, koja je u raspravi ispred Skupštine Loznice rekla – ‘kakva država’. E, to je moj komentar – kakva je ovo država! Da li je ovo država, da li su ovo lokalne samouprave? Ja se uopšte pitam – šta će im bilo kakvi planovi“, ocenio je Popović u Novom danu na . Kako je rekao, nije ovo najstrašniji vid zloupotrebe institucija, setimo se – neko je izgubio narodnu inicijativu u Skupštini Srbije. „Ovde su nažalost, režim, vladajuće političke strukture zloupotrebile institucije i sprovode i realizuju one aktivnosti koje nisu u javnom, nego u privatnom interesu i onda je logično da ne žele da puste da neko bude svedok toga“, kazao je programski direktor RERI . POVEZANE VESTI: Incident ispred zgrade Skupštine Grada Loznice, Ćuta pokušao da uđe na sednicu (VIDEO) Vesti 25. okt 2024 125 Vesti 25. okt 2024 125 (VIDEO) „Imamo pravo da uđemo, Loznica je i naš grad“: Snimak pokušaja ulaska na sednicu Vesti 25. okt 2024 9 Vesti 25. okt 2024 9 Jovanović Ćuta u Loznici: Ovo je potencijalno mesto zločina, ne znamo šta je u glavi psihopate Vesti 25. okt 2024 4 Vesti 25. okt 2024 4 Popović misli i da je, kako kaže, problem uopšte da se napravi presedan i da se poštuju standardi transparentog i odgovornog ponašanja. „Jer, ako se napravi presedan a ne napravi se cirkus, da se dozvoli da uđe narodni poslanik na sednicu, pa onda će ući i sledeći put, i sledeći put. Dakle, ne sme se u sistemu dozvoliti da prevlada način koji podrazumeva poštovanje procesura i propisa“, naglasio je Popović. Međutim, kako kaže, njemu nije ni najstrašnije to što poslanik Aleksandar Jovanović Ćuta nije mogao da uđe na sednicu Skupštine Grada Loznice, iako na to ima pravo, već ponašanje predsednice Skupštine Srbije na televiziji. „Ko je hteo da vidi, mogao je, kako prilikom utvrđivanja kvoruma, Brnabić vadi svoju karticu ne bi li predstavila da nije tu. I onda nekoga iznenađuje to što neki ljudi, koji neće ni da se predstave, rade ovo što rade. Mnogo manje je strašno to što nisu pustili narodnog poslanika, nego kad vidite šta radi predsednica skupštine i predsednik države koji radi za interese privatne kompanije“, izjavio je Popović. Posle dva meseca iščekivanja, sednica Skupštine Grada Loznice održava se danas. Pred odbornicima je ostavka dugogodišnjeg gradonačelnika, ali na dnevnom redu nema Prostornog plana za Projekat „Jadar“. Ipak, aktivisti sumnjaju da će se raspravljati i o tom dokumentu. Na pitanje koliko je realna mogućnost da se na dnevnom redu nađe taj prostorni plan, kaže: „Ja to ne bih mogao znati i to bi bilo veoma loše i jasan pokazatelj da je lokalna samouprava želela da svoju odluku sakrije. Prostorni plan Grada Loznice bi trebalo da se usklađuje sa planom područja posebne namene, i to bi bio logičan zakonski sled događaja. I da je sve prethodno bilo po zakonu, mogli bismo da kažemo da je sve u redu. Međutim, pošto smo imali jedan haotičan proces donošenja i povlačenja različitih odluka, ne možemo saznati kada će plan doći na red i da li će doći“. O tome da li je Skupština Loznice prava adresa za aktiviste i ono što traže, a to je trajna zabrana rudarenja litijuma i bora, Popović kaže da jeste i lokalni parlament, ali da o projektu Jadar odlučuje država. „I Skupština Loznice jeste adresa, ljudi su s pravom zabrinuti i obraćaju se organima grada. Njihovo je pravo da svoje nezadovoljstvo iskažu i pred organima lokalne samouprave. Veliki politički značaj imalo bi kada bi odbornici u Loznici odbili taj prostorni plan, to bi imalo efekta velikog“, rekao je Popović. Na pitanje da li ostavka gradonačelnika Loznice ima veze sa prostornim planom i s tim kad bi se on mogao naći na dnevnom redu, Popović odgovara potvrdno. „Verovatno da imaju veze, gotovo izvesno je, ne znam koji je drugi razlog za ostavku. Ne bih ulazio u to, ali to će biti značajno, nemam predstavu ko bi mogao da ga zameni. Ali, svakako, ovde nadleznost za izdavanje odobrenja za projekat Jadar pre svega se nalazi na Vladi i nadležnim ministarstvima. To znači da građani Loznice ne treba da traže od lokalnih organa da pokažu odgovornost, da razumeju građane, njihove potrebe i zabrinutost“, kazao je. Podseća na izmene zakona o planiranju i izgradnji, prema kojem su dokumenti višeg ranga morali da budu usklađivani sa onima nižeg ranga. „Sada se dokumenti koje usvaja jedinica lokalne samouprave moraju usklađivati s dokumentima koje usvaja Vlada. Taj princip je pogrešan jer uspostavlja jednu političku hijerahiju. Svi ti projekti, ne samo Jadar, nego i nacionalni stadion, Beograd na vodi, svi ti projekti nisu mogli da se, na način na koji je režim zamislio, uvedu u prostor Grada Beograda i drugih gradova“, predočio je Popović.","Popović (RERI) o Loznici: Manje je strašno to što nisu pustili poslanika, pogledajte šta rade Vučić i Brnabić",2024-10-25
" info Poreska uprava Srbije objavila je da poreski obveznici poreza na prihode od samostalnih delatnosti, koji su u tekućoj godini porez plaćali na oporezivu dobit, zahtev za paušalno oporezivanje za 2025. godinu mogu podneti najkasnije do četvrtka, 31. oktobra ove godine. Zahtev se podnosi u elektronskom obliku preko portala Poreske uprave – ePorezi, navedno je u saopštenju. Preduzetnicima koji ispunjavaju uslove za paušalno oporezivanje, rešenje Poreske uprave o odobrenom paušalnom oporezivanju, koje će važiti od 1. januara 2025. godine, biće dostavljeno elektronskim putem u poresko sanduče na portalu ePorezi. Preduzetnici paušalci, kod kojih nisu izmenjeni uslovi poslovanja koji bi isključili pravo na paušalno oporezivanje, nemaju obavezu podnošenja zahteva i ovaj način oporezivanja koriste dok se ne utvrdi da su prestali razlozi za paušalno oporezivanje. Detaljnije informacije o uslovima i kriterijumima za paušalno oporezivanje dostupne su u Poreskom informatoru za fizička lica koja obavljaju samostalnu delatnosti, objavljenom na sajtu Poreske uprave Srbije.",Poreska uprava: Podnošenje zahteva za paušalno oporezivanje za 2025. godinu do četrvrtka,2024-10-25
"printscreen  Protekle nedelje, zbog povišenih koncentracija čestica prašine, vazduh u Valjevu je ocenjen indeksom ""loš"" navedeno je u nedeljnom izveštaju o kvalitetu vazduha organizacije Lokalni odgovor. Portal Extremna ekologija je objavio da je vazduh u Valjevu od početka 2024. godine dostigao ukupno 73 dana sa prekoračenjem dnevne granične vrednosti suspendovanih PM10 čestica. Time je dva puta premašen godišnji limit od 35 dana koliko je dozvoljeno godišnje prekoračenje granične vrednosti koja iznosi 50 µg/m3. Zbog povišenih koncentracija suspendovanih PM2,5 i PM10 čestica koje su registrovane u Valjevu prošle nedelje, te dugotrajne izloženosti aerozagađenju, stanovnici Valjeva su mogli osećati zdravstvene tegobe. Posebno je moglo biti ugroženo zdravlje osetljivih grupa stanovnika, kao što su deca, stariji sugrađani i osobe sa hroničnim oboljenjima. Otkako je 2012. godine u Valjevu uspostavljen monitoring kvaliteta vazduha, merni uređaji Agencije za zaštitu životne sredine svake godine registruju koncentracije suspendovanih čestica koje prelaze dozvoljene vrednosti. Vazduh koji deceniju udišu Valjevke i Valjevci, najlošijeg kvaliteta, treće kategorije, uzročnik je po Svetskoj zdravstvenoj organizaciji preko 200 preuranjenih smrti godišnje. Valjevo nije usvojilo Plan kvaliteta vazduha koji bi bio osnov za primenu mera koje bi dovele do smanjenje zagađenja, postizanju ciljnih vrednosti i zaštiti zdravlja stanovnika, navodi organizacija Lokalni odgovor u izveštaju o kvalitetu vazduha u gradu na Kolubari.",Loš kvalitet vazduha u Valjevu,2024-10-25
" Krajem septembra ove godine, osigurana sredstva na računima građana, preduzetnika, kao i mikro, malih i srednjih pravnih lica u bankama u Srbiji iznosila su 31,3 milijarde evra, što je za gotovo 3,6 milijardi evra više nego u istom periodu 2023. godine, saopštila je Agencija za osiguranje depozita (AOD). Trend rasta depozita u bankama traje neprekidno od 2008. godine. Sa 7,3 milijarde evra, koliko su iznosili krajem 2008, ukupni osigurani depoziti u bankama do danas su uvećani više od četiri puta. Prosečna stopa rasta osiguranih depozita u proteklih 16 godina iznosila je oko 10 odsto godišnje. Dečja štednja u Srbiji: Nekada štedna knjižica, danas i penzijski fondovi i osiguranja Ekonomija 29. jun 2024 9 Ekonomija 29. jun 2024 9 NBS: Isplativija dinarska od devizne štednje Ekonomija 21. avg 2024 6 Ekonomija 21. avg 2024 6 „Dve trećine svih osiguranih depozita čine depoziti fizičkih lica, odnosno građana. Kao najbrojniji, depoziti fizičkih lica, sa oko 13,5 miliona depozitnih partija, u sumi predstavljaju značajnu i stabilnu depozitnu bazu. Sistemom osiguranja depozita u celosti je pokriveno 99 odsto građana, budući da ukupan iznos koji čuvaju u jednoj banci ne prelazi 50.000 evra“, navela je AOD. Iako građani na štednim računima banaka pretežno drže novčana sredstva u evrima, već duži niz godina, kako istićče AOD, „usled viših kamatnih stopa na dinarsku u odnosu na deviznu štednju, povoljnog poreskog tretmana (prihodi od kamata na dinare se ne oporezuju) i očuvane relativne stabilnosti kursa dinara prema evru, beleži se značajno povećanje dinarskih depozita stanovništva, odnosno brži rast dinarske štednje u odnosu na štednju u evrima“. Iako je bankarski sektor u Srbiji potpuno stabilan, Agencija za osiguranje depozitapovodom Svetske nedelje štednje podseća da je novac koji građani, preduzetnici, kao i mikro, mala i srednja pravna lica čuvaju u bankama zakonom zaštićen do iznosa od 50.000 evra. „To znači da bi Agencija za osiguranje depozita u roku od najviše sedam radnih dana započela isplatu osiguranih depozita do maksimalno 50.000 evra deponentima banke koja bi se našla u postupku stečaja. Zaštićen je novac osiguranih deponenata na svim računima, nezavisno od vrste i valute. Sve banke u Srbiji obuhvaćene su sistemom osiguranja depozita. Ovakav vid zaštite novčanih sredstava za klijente banaka potpuno je besplatan“, ističe se u saopštenju.","AOD: U bankama na štednji 31,3 milijarde evra osiguranih depozita",2024-10-30
"Ilustracija//Marina Pupavac U privatnoj mlekari ""Kuč kompani"" u kragujevačkom naselju Vinograd danas je oko 12.40 izbio požar. Načelnik uprave za vanredne situacije Zoran Kočović izjavio je za RTS da je požar stavljen pod kontrolu i da se radi na dogašivanju. U gašenju vatre koja je izbila oko 12.40 časova i zahvatila oko 1.000 kvadrata pogona mlekare, učestvovalo je 30 vatrogasaca spasilaca sa 13 vozila i četiri vozila gradskih komunalnih preduzeća. Prethodnih dana mlekara nije radila, pa u njoj nije bilo ljudi. Vatrogasci su uspeli da obuzduju vatru i spreče da se ona proširi na okolne objekte, jer se mlekara nalazi u gusto naseljenom delu grada.","Požar u privatnoj mlekari u Kragujevcu, vatru gasilo 30 vatrogasaca",2024-10-25
" Zamenik predsednika Stranke slobode i pravde (SSP) Borko Stefanović poručio je predsedniku Srbije Aleksandru Vučiću, da dolazi kraj njegove vladavine kojom je unazadio Srbiju za sto godina, jer sve više građana vidi da ""napredak i zlatno doba postoje samo na Pinku i TV Prvoj"". Nastup predsednika u jutarnjem programu TV Prva nazvao je „stend ap nastupom“ bez novinara i bez oponenata koji je deo, kako je rekao „režimske medijske terapije, u izolovanoj kutiji i paralelnoj ružičastoj realnosti“. Povezane vesti Aleksić najavio da će „tužiti Vučića zbog neistina“, pozvao ga na televizijski duel Vesti 26. okt 2024 20 Vesti 26. okt 2024 20 Borko Stefanović: Vučić se umiljava Zapadu po cenu rasprodaje naših nacionalnih resursa Vesti 22. okt 2024 14 Vesti 22. okt 2024 14 Stefanović je u saopštenju naveo da Vučić neprekidno laže građane Srbije i strane goste, kao i da „svi znaju da samo hoće da ostane na vlasti“, kako bi se vlast bogatila, a građani patili pod divljanjem cena i „pod jarmom naprednjačke korupcije“. Dodao je da se predsedniku omakla izjava kako „daje ogroman novac kontrolisanim režimskim televizijama“, čime je još jednom priznao da stalno krši zakone i Ustav Srbije. „Najveći stručnjak i baksuz Srbije je sad postao ponovo i huliganski stručnjak sa stadionske šipke, jer je ocenio da je Gaga Anonijević dobio deset puta više batina od mene u Kruševcu. Za dlaku izbegnuta smrt i pokušaj ubistva od strane njegovih batinaša je njemu isto kao kafansko šamaranje. Huligan koji je oteo Srbiju i prodaje je na sve strane je ponovo odlučio da sam u studiju odgovara delovima gostovanja opozicije na drugim televizijama, hrabro se obračunavajući sa montiranim snimcima i zamišljenim protivnicima“, naveo je Borko Stefanović uz poruku da Vučićeva vladavina neće još dugo trajati.","Stefanović: Vučiću, dolazi kraj tvojoj vladavini, sve više građana vidi da zlatno doba postoji samo na Pinku",2024-10-26
"/Gorodenkoff Uhapšeni su D. R. (38) i S. M. (31) zbog postojanja osnova sumnje da su izvršili krivično delo ugrožavanje sigurnosti novinarke kojoj su putem društvenih mreža slali preteće poruke, saopštio je MUP. „Pripadnici Ministarstva unutrašnjih poslova, Službe za borbu protiv visokotehnološkog kriminala Uprave za tehniku, u saradnji sa Višim javnim tužilaštvom, Posebno odeljenje za borbu protiv visokotehnološkog kriminala, uhapsili su D. R. (38) i S. M. (31) zbog postojanja osnova sumnje da su izvršili krivično delo ugrožavanje sigurnosti. Oni se sumnjiče da su putem društvenih mreža slali preteće poruke jednoj novinarki, a pretresom njihovih stanova policija je pronašla mobilne telefone sa profilima društvenih mreža sa kojih su slate poruke oštećenoj“, navodi se u saopštenju. Osumnjičenima je određeno zadržavanje do 48 časova i oni će, uz krivičnu prijavu, biti privedeni nadležnom tužilaštvu. Matić: Prvi put više pretnji dobijaju novinarke, većinom putem interneta – puno nekažnjivosti Vesti 21. okt 2024 1 Vesti 21. okt 2024 1",Uhapšeni zbog pretnji novinarki preko društvenih mreža,2024-10-30
"Ilustracija /Marina Pupavac Na magistralnom putu Kruševac-Aleksandrovac, na Begovom brdu, dogodila se saobraćajna nezgoda u kojoj je učestvovalo više vozila. Putnica i troje dece, koji su se nalazile u kamionu koji se prevrnuo, prevezeni su radi opservacije u Opštu bolnicu u Kruševcu. Kako RTS nezvanično saznaje do udesa je oko 18 časova došlo prilikom pokušaja vozača „punta“, koji se kretao iz pravca Kruševca, da pretekne traktor sa priključnom mašinom u koju je udario. U pokušaju da izbegne direktan sudar kamion sa prikolicom, koji je nailazio iz pravca Aleksandrovca, prevrnuo se u kanal. Прикажи ову објаву у апликацији Instagram Објава коју дели 192.RS (@192_rs) Na lice mesta izašla je Hitna pomoć koja je putnicu s troje dece iz kamiona prevezla na dijagnostiku u kruševačku Opštu bolnicu. U toku je uviđaj, a pripadnici policije regulišu saobraćaj koji se obavlja usporeno.","Sudar više vozila na putu Kruševac-Aleksandrovac, žena i troje dece prevezeni u kruševačku bolnicu",2024-10-28
" Žena starosti 66 godina teže je povređena u saobraćajnoj nesreći koja se dogodila na Petlovom Brdu, rečeno je jutros u beogradskoj službi Hitne pomoći. U saobraćajnoj nesreći na kružnom toku na Ibarskoj magistrali koja se dogodila sinoć u 22.50 povređene su još tri osobe, one su sa lakšim povredama prevezene u dežurne bolnice. U saobraćajnoj nezgodi u Bačkoj Palanci povređene četiri osobe, među kojima i dete Vesti 22. okt 2024 0 Vesti 22. okt 2024 0",Žena teže povređena u saobraćajnoj nesreći na Petlovom brdu,2024-10-27
"printscreen  Uvredljivi grafiti koji se odnose na bivšeg poslanika Demokratskog saveza Kosova Fadilja Gecija osvanuli su danas u Prištini, nakon njegovog svedočenja pred Specijalnim sudom u Hagu. Svedok optužbe Fadilj Geci izjavio je u utorak i sredu na haškom sudjenju bivšem vođi OVK Hašimu Tačiju i saoptuženima za ratne zločine na Kosovu i u Albaniji 1998-99, da je Tači u jesen 1998. napisao saopštenje Glavnog štaba OVK kojim je porodicu Geci nazvao „izdajničkom i kolaborantskom“. Svedok je tvrdio da je Tači u to vreme u telefonskom razgovoru rekao optuženom Redžepu Seljimiju: „Hoću da istrebim tu porodicu“. U saopštenju OVK broj 59, svedokov brat Gani bio je identifikovan kao ubica komandanta „121. brigade“ OVK Abedina Redže, a cela porodica Geci optužena je da „predvodi srpsku ofanzivu“ protiv OVK. Tači je zajedno s Kadrijem Veseljijem, Redžepom Seljimijem i Jakupom Krasnićijem optužen za ratne zločine nad Albancima proglašenim za „kolaboracioniste“ sa srpskim vlastima – Srbima i Romima u više od 40 pritvora OVK.",Uvredljivi grafiti u Prištini protiv Fadilja Gecija zbog svedočenja pred Specijalnim sudom u Hagu,2024-10-25
" Predsednik Udruženih sindikata Srbije „Sloga“ i narodni poslanik Željko Veselinović, kao i narodni poslanik Đorđe Đorđić, koji su delovali unutar Poslaničke grupe Stranke slobode i pravde sa liste „Srbija protiv nasilja“, doneli su odluku o napuštanju poslaničkog kluba Stranke slobode i pravde (SSP). Razloge za ovu odluku, kao i dalji pravac svog delovanja, Veselinović i Đorđić predstaviće javnosti na konferenciji za medije u utorak, navedno je u saopštenju dostavljenom medijima.",Željko Veselinović i Đorđić napuštaju poslaničku grupu SSP,2024-10-28
"Goran Srdanov/Nova.rs, TANJUG/ Ministarka rudarstva i energetike/ Ana Paunković Patrijarh Srpske pravoslavne crkve (SPC) Porfirije sastao se danas sa ministarkom rudarstva i energetike Dubravkom Đedović Handanović, saopštila je SPC. Patrijarh je sa ministarkom razgovarao o, kako se dodaje, različitim mogućnostima saradnje SPC, drugih crkava i verskih zajednica u Srbiji sa Ministarstvom „na dobro svih građana“. Ministarka Đedović Handanović: Srbija energetski spremna za zimu Ekonomija 29. okt 2024 13 Ekonomija 29. okt 2024 13 SPC je navela da je patrijarh sa svojim saradnicima primio Dubravku Đedović Handanović u Patrijaršijskom dvoru u Beogradu",Patrijarh Porfirije sa Đedović Handanović o mogućnostima saradnje crkve i Ministarstva,2024-10-30
" Unija sindikata prosvetnih radnika (USPRS) uputila je danas otvoreno pismo Vladi Srbije u kojem navodi da država ima para za ""sekretarijate, projekte, avione i kamione"", ali da nema za prosvetare. „Kad naciji i vernim fanovima treba objasniti da institucije na Kosovu čuvaju državnost Srbije, tada smo vam prvi. Kad svetu i gostima na Sajmu knjiga treba da prikažete najbolje što imate, zovete škole, đake, nastavnike, jer znate da bolje od nas nemate“, navodi se u pismu. A, kada treba da nas platite, da nas zaštitite, tada vas baš briga za nas. Ne vidite nas i u neke imaginarne visine gledate, bajke pričate. E, ne može više, poručila je USPRS. Kad nema nastave, a kad su skraćeni časovi: Kako će izgledati štrajk u školama tokom novembra? Vesti 22. okt 2024 55 Vesti 22. okt 2024 55","Prosvetari u pismu Vladi: Znate da bolje od nas nemate, a kad treba da nas platite…",2024-10-26
"Milica Vučković/Fonet Pripadnici Ministarstva unutrašnjih poslova, Uprave saobraćajne policije, prilikom radarske kontrole kod Surčina, zaustavili su R. L. koji je upravljao putničkim motornim vozilom brzinom od 116,1 kilometar na čas, na delu puta van naselja gde je brzina kretanja ograničena saobraćajnim znakom na 80 kilometara na čas. Mediji navode da je reč o kopredsedniku Zeleno-levog fronta Radomiru Lazoviću. On je u izjavi za Nova.rs to potvrdio i kaže da je platio kaznu, ali da je interesantno da je informacija odmah stigla do tabloida. „Takođe, ustanovljeno je da je u kabini vozila prevozio psa na nepropisan način. Protiv vozača će biti podnete odgovarajuće prekršajne prijave“, navodi se u saopštenju MUP. Portal Nova.rs ovim povodom je kontaktirao Radomira Lazovića, a on je potvrdio te informacije. „Kada ulazite na auto-put Miloš Veliki, postoji jedan deo puta koji još nije auto-put, ali izgleda kao da jeste. Samo je u tom delu ograničenje manje od uobičajenih 130 km/h koje važi na auto-putu. Nisam to primetio i policija me s pravom zaustavila. Nemam neki prigovor, pogrešio sam i odmah platio kaznu. Policija je ovde postupila sasvim ispravno“, kaže Lazović. Dodao je da mu je žao. „Jedino mi je žao što su toliko instrumentalizovani da je vest u tabloidima izašla još u toku kontrolisanja dokumenata. Ali od njih drugo ni ne očekujem. Inače ne vozim brzo, a i ne mogu baš sve i da hoću jer vozim 20 godina staru ‘fiat pandu’ koju obožavam. Završava mi poslove van grada i u okolini, a gradom se krećem najčešće javim prevozom“, kazao je. PROČITAJTE I: Lazović o projektu Jadar: Gde god se rasprodaju naša dobra, „disaćemo im za vrat“ Vesti 21. okt 2024 2 Vesti 21. okt 2024 2 Lazović nakon protesta u Loznici: Poslata je jasna poruka da je Srbija ustala protiv „Rio Tinta“ Vesti 16. okt 2024 1 Vesti 16. okt 2024 1",Radomir Lazović kažnjen zbog brze vožnje: „Pogrešio sam i odmah platio kaznu“,2024-10-25
"Nova.rs/Vesna Lalić Naftna industrija Srbije (NIS) najavila je prvu emisiju korporativnih obveznica u vrednosti od 5,85 milijardi dinara. Skupština akcionara o ovoj odluci izjasniće se na vanrednoj sednici zakazanoj za 15. novembar. NIS je vanrednu sednicu Skupštine akcionara zakazao za 15. novembar. Jedna od dve tačke dnevnog reda je izdavanje prve emisije korporativnih obveznica . Novo zaduživanje: Telekom emitovao evroobveznice od 900 miliona dolara Ekonomija 22. okt 2024 21 Ekonomija 22. okt 2024 21 Kompanija namerava da emituje 585.500 komada prve emisije dugoročnih obveznica bez obaveze objavljivanja prospekta, pojedinačne nominalne vrednosti od 10.000 dinara. Ukupna nominalna vrednost prve emisije obveznica iznosi 5.855.000.000 dinara, navodi se u dokumentaciji za akcionare NIS. Obveznice će se prodavati po nominalnoj vrednosti od 10.000 dinara za jednu obveznicu. NIS/Screenshot Obveznice se izdaju sa rokom dospeća od pet godina od dana izdavanja. Obveznice će, kako se planira – biti uključene na tržište Beogradske berze. Kada je reč o kamatnoj stopi, ona će biti 6,5 odsto na godišnjem nivou. „Zakoniti imalac obveznice ima pravo na isplatu glavnice po dospeću i pravo na isplatu kamate. Obveznice se izdaju sa fiksnom kamatnom stopom od 6,50 odsto na godišnjem nivou i kvartalnom isplatom kamatnog kupona počev od dana izdavanja obveznica“, stoji u odluci koju bi trebalo da potvrdi Skupštinia akcionara NIS. Kupci NIS-ovih obveznica mogu da budu isključivo investitori koji stiču obveznice „u najmanjem iznosu od 100.000 evra u dinarskoj protivvrednosti po zvaničnom srednjem kursu dinara prema evru koji utvrđuje NBS, po investitoru, za svaku pojedinačnu ponudu“. Prema vlasničkoj strukturi objavljenoj u Centralnom registru hartija od vrednosti, 50 odsto akcija NIS poseduje ruski Gaspromnjeft, a 6,15 odsto Gasprom, dok je u rukama Republike Srbije 29,87 odsto vlasništva Naftne industrije Srbije. Ostatak akcija drže mali akcionari među kojima su i građani koji su imali pravo na besplatnu dodelu akcija. Kako posluje NIS NIS a.d. Novi Sad ostvario je tokom 2023. godine poslovne prihode od 394,9 milijardi dinara. „U delu finansiranja društvo beleži dobitak od 2,27 milijardi dinara (2022. godine bio je gubitak od 1,36 milijardi dinara), dok je iz ostalih aktivnosti iskazan gubitak od 7,6 milijardi dinara (nakon dobitka od 342 miliona dinara u 2022. godini), prevashodno usled značajnih sredstava usmerenih na donacije za podršku projekata iz oblasti obrazovanja, socijalne i zdravstvene zaštite“, navodi APR u publikaciji „Sto naj… privrednih društava“. U 2023. godini neto dobitak NIS iznosi 41,9 milijardi dinara, što je na nivou od 44,8 odsto dobitka ostvarenog u prethodnoj godini, i zauzima treće mesto najprofitabilnijih kompanija u Srbiji. „Istovremeno, za obavljanje delatnosti eksploatacije sirove nafte angažovani su poslovna imovina od 519,9 milijardi dinara i kapital od 378,3 milijarde dinara, pa je na tim listama društvo zauzelo četvrtu, odnosno treću poziciju. Ovaj energetski sistem je zapošljavao 5.101 radnika, što je 152 više u poređenju sa 2022. godinom“, naveo je APR.","NIS najavljuje emisiju korporativnih obveznica: Zaduživanje od 5,85 milijardi dinara",2024-10-25
"Jelena Djukic Pejic/DW Divovi nemačke automobilske industrije motre na fabričke pogone u Srbiji nakon niza pritužbi radnika zbog iznurivanja, ugrožavanja zdravlja i „psihičkog terora“, piše Dojče vele. Ali, da li je to dovoljno da se išta promeni nabolje? „Psihički teror.“ Tako ukratko jedna radnica kompanije Leoni u Prokuplju opisuje svakodnevicu na poslu. Mala plata, suluda norma, šikaniranje. Pristala je da govori za DW , ali pod uslovom da joj se ne pominje ime. „Oni šefovima valjda kažu da nam to rade. Em ne staješ ni minut sa radom, em ti je neprestano neko nad glavom. Non-stop dreka, haos“, priča ona. „Ljudi se ne bune jer su uglavnom u kreditima. Hteli, ne hteli, moraju na posao. Jer, u Prokuplju realno nemaš gde da radiš osim u Leoniju i još jednoj fabrici.“ Kablovi koje ova žena i kolege prave na kraju završavaju i u skupocenim modelima BMW-a. Iz bavarskog automobilskog diva su potvrdili da otkupljuju kablove upravo iz Prokuplja. Radnici ili sindikati zato mogu da se na uslove rada požale direktno u Nemačkoj. Tu je od početka prošle godine na snazi zakon o lancima snabdevanja, koji obavezuje nemačke firme da preduzmu korake ukoliko njihovi dobavljači krše ljudska prava radnika ili žestoko narušavaju životnu sredinu. No, istraživanje DW pokazuje da žalbe nisu masovne. Nemački stručnjaci sa kojima je DW pričao u zakonu vide potencijal, ali kažu da mnogo zavisi od primene. Srpski sindikalci sa kojima su novinari pričali – a koji jesu slali primedbe direktno u Nemačku – nemaju utisak da se išta menja. Ipak, nekoliko nemačkih kompanija u odgovorima za DW tvrdi da pomno prati šta se dešava u srpskim fabrikama. BMW „ozbiljno shvata“ optužbe Jelena Djukic Pejic/DW U Leoniju, jednoj od najvećih firmi u Srbiji sa četiri pogona i preko dvanaest hiljada zaposlenih, demantuju sve optužbe radnika. Kažu da nikad nisu imali ni prekršajnu prijavu, da je prosečna plata veća od 60.000 dinara, a o optužbama za „psihički teror“ navode: „Svesni smo da je naš broj zaposlenih na nivou omanjeg srpskog grada, i da u takvoj sredini nije moguće učiniti sve zaposlene zadovoljnim, ali i činjenice da se, kao i u svakoj drugoj sredini te veličine, povremeno desi da od stotine rukovodećih pozicija, neodgovorni pojedinci prekrše interna pravila i uputstva.“ Sve se to, kažu, strogo disciplinski kažnjava pa i otkazom. Nemački BMW, jedan od kupaca Leonijevih kablova, navodi da je, posle novinarskog upita DW, ozbiljno shvatio optužbe koje iznose radnici. Od Leonija je zatraženo objašnjenje. Potvrđuju da idu i u posete pogonu u Srbiji, ali kažu da to nije imalo veze sa pritužbama. Iz Leonija kažu da im nijedan partner – pa ni BMW – nikada do sada nije zamerao ništa. Inače, nedavno je utanačeno da Leoni, izvorno i sam nemačka kompanija, pređe iz ruku austrijskog biznismena Štefana Pirera u ruke kineske kompanije Luksšer. Mercedes kontroliše Juru Teške su i optužbe radnika prema južnokorejskoj Juri, koja takođe proizvodi kablove za auto-industriju. U prepisci Samostalnog sindikata metalaca Srbije sa Mercedesom i Audijem koja se vodila od juna do septembra ove godine, sindikalci pišu da se u Juri u Leskovcu sistematski krši pravo na sindikalno okupljanje, da su radnici iznureni i očajno plaćeni, da su izloženi opasnim hemikalijama, da je firma kršila pravo na štrajk tako što je upošljavala dodatne radnike da zamene štrajkače. Prepisku u koju DW ima uvid potvrdila su nam oba nemačka automobilska giganta. U Audiju kažu da „proveravaju okolnosti“ u Juri, a u Mercedesu da su stvar shvatili ozbiljno i „primorali dostavljača da pruži objašnjenje“. Jelena Djukic Pejic/DW „Dodatno smo angažovali nezavisnu revizorsku kuću da sprovede međunarodno priznatu procenu održivosti. Postupak još nije završen“, navodi Mercedes u odgovorima i dodaje da će, ako bude potrebe, preduzeti mere kako bi se dobavljač pridržavao standarda. „Da sad Nemce pustimo da vide šta se radi, kako se radi kod nas u pogonu, verovatno bi ljudi pobegli kroz ventilaciju“, kaže za DW Predrag Stojanović koji vodi sindikalnu organizaciju u pogonu Jure u Leskovcu. Iz Jure su ignorisali novinarski upit o optužbama radnika i potezima nemačkih firmi. Beogradska nevladina organizacije ASTRA je najpre 2022. godine, još pre stupanja na snagu zakona, a potom i ove godine Folksvagenu prijavila ropske uslove rada u Linglongu u Zrenjaninu. Onde su stranim radnicima oduzimani pasoši, a kineski investitor se ponaša kao da njemu taj komad Srbije pripada. U šturom odgovoru Folksvagena za DW navodi se da ne ulaze u „pojedinačne potencijalne“ optužbe koje pogađaju njihove dobavljače. Tvrde, međutim, da na sve indicije reaguju ozbiljno i brzo, navodeći da je tako i u slučaju Linglonga. Ali, šta je konkretno urađeno – ne kažu. Mali broj pritužbi Zakon o lancima snabdevanja se primenjuje na firme koje u Nemačkoj imaju barem hiljadu zaposlenih. Njime se zabranjuje nemačkim firmama da u lancu snabdevanja bilo gde na svetu imaju dobavljače u kojima rade deca, robovi, prinudni radnici, firme koje sprečavaju formiranje sindikata ili izlažu radnike zdravstvenim hazardima ili ih „prekomerno telesno i duhovno iznuruju“. Zabranjeno je i uskraćivanje „primerene plate“, a to je najmanje minimalna zarada. I na to se žale radnici iz Srbije – da, računajući silne prekovremene sate, zapravo imaju satnicu nižu od minimalne. Zakon predviđa kazne i do dva odsto godišnjeg prihoda firme, a najviše osam miliona evra u jednom slučaju. Jelena Djukic Pejic/DW Ali, kako za DW navode u Saveznom zavodu za privredu i kontrolu izvoza (BAFA), koji je zadužen za sprovođenje zakona – do sada nijedna kazna nije izrečena. BAFA navodi da joj je tokom ove i prošle godine stigla 221 pritužba iz celog sveta od kojih se tri odnose na Srbiju. Pritužbe mogu da se podnesu onlajn, podnose ih pojedinci, ali i organizacije poput sindikata ili nevladinih. Protumačeno je da 161 pritužba nema osnova po novom zakonu. To ostavlja svega 60 „aktivnih“ žalbi premda nemačke kompanije direktno zapošljavaju milione radnika u svetu, a njihovi dobavljači višestruko više. „Lanci snabdevanja su često netransparentni“, kaže Anabel Brigeman iz Inicijative koja se zalagala za uvođenje zakona. „Ne samo da radnici u Srbiji ili Pakistanu možda ništa ne znaju o zakonu i mogućnostima žalbe, nego često i ne znaju da li su deo lanca snabdevanja neke nemačke firme koja potpada pod ovaj zakon“, dodaje ona. Mnogi kritičari u Nemačkoj ukazuju da velike firme zakon opisuju kao „papirnog tigra“ koji ima samo donosi pakao od birokratije, ali ništa ne menja. No, dodaju, ako bi BAFA strogo kontrolisala i ako bi mediji redovno pisali o temi, zakon bi itekako mogao da pomogne. Čekajući evropski zakon Stvar bi mogao da promeni zakon na nivou EU konačno donet ove godine. Države EU imaju vremena do jula 2026. da ga primene. Prvo će važiti za baš velike firme, pa postepeno i za one sa hiljadu zaposlenih i 450 miliona evra godišnjeg obrta. Najvažnija novina biće što, za razliku od sadašnjeg nemačkog zakona, zakon EU daje radnicima ili sindikatima mogućnost da traže odštetu direktno od evropske kompanije ukoliko rade za njenog dobavljača, u Srbiji, ili bilo gde drugde na svetu. Stvar bi mogla da dođe u žižu ukoliko se u dolini Jadra otvori rudnik odakle je Nemačka praktično već kaparisala litijum. Jer, ne samo da zakoni o lancima snabdevanja tretiraju ljudska prava, već se bave i životnom sredinom. Jelena Djukic Pejic/DW Radnica Leonija sa početka priče za sebe u zakonima – srpskim, nemačkim ili evropskim – ne vidi šansu. Žali se na uklješteni nerv od teškog rada u istom položaju. „Zašto bih ja više svoje zdravlje ugrožavala za pedeset hiljada dinara? Gledam ako mogu negde nešto da nađem da se sklonim, i to je to“, kaže ona. „To misli 90 odsto kolega. Samo nemaju gde da odu“. Pre tri godine najavljena kao „preporod“ za Kraljevo: Danas u fabrici Leoni plata tek nešto iznad minimalca Ekonomija 23. okt 2024 170 Ekonomija 23. okt 2024 170 DW: Radnici nemačkih kompanija u Srbiji nezadovoljni, šta kažu Leoni i Lidl? Ekonomija 19. apr 2024 48 Ekonomija 19. apr 2024 48 Menadžer koji je gađao radnice u leskovačkoj „Juri“ dobio otkaz Vesti 02. okt 2024 24 Vesti 02. okt 2024 24","„Dojče vele“ s radnicima Leonija i Jure u Srbiji: „Da Nemci vide naš pogon, pobegli bi kroz ventilaciju“",2024-10-26
" Na današnji dan, 27. oktobar, dogodilo se: 1505. Umro je ruski vladar Ivan III Vasiljevič. Veliki knez moskovski od 1462. i „svih Rusa“ ujedinio je veliki broj kneževina, ojačao centralnu vlast i oslobodio ruska područja od Tatara. Izdao je prvi ruski zbornik zakona „Sudebnik“ (1497). Zbog rodbinskih veza s vizantijskom carskom dinastijom, smatran je naslednikom Istočnog rimskog carstva, te se tada prvi put pojavila ideja o istorijskoj misiji Ruskog carstva kao zaštitnika celog pravoslavlja. 1553. Na lomači je kao jeretik spaljen španski lekar i teolog Migel Serveto (Miguel). Spisima „Christianismi restitutio“, u kojima je odbacio hrišćansku doktrinu o Svetom trojstvu, izazvao je gnev i rimokatolika i protestanata. Na zahtev vođe švajcarskih protestanata Žana Kalvina (Jean Calvin) uhapšen je u Ženevi, gde se skrivao od rimokatoličke inkvizicije, i osudjen na smrt spaljivanjem. 1728. Rođen je engleski istraživač Džejms Kuk (James Cook) – Kapetan Kuk, jedan od najvećih morepolovaca u istoriji. Na osnovu svojih istraživanja napravio je mape Australije, Novog Zelanda i Havajskih ostrva, a 1893. objavljen je njegov dnevnik s mnogobrojnih putovanja. Ubili su ga 1779. domoroci na Havajima. 1782. Rođen je italijanski muzičar Nikolo Paganini (Niccolo), virtuoz na violini i kompozitor čijoj su veštini savremenici pridavali magične moći (violinski koncerti, 24 kapriča za solo violinu, kamerna muzika). 1806. Napoleonove trupe ušle su u Berlin, posle pobede nad Prusima kod Jene. 1807. U dvorcu u Fontenblou, Napoleon Bonaparta i španski kralj Karlos IV potpisali su sporazum o podeli Portugalije. 1811. Rođen je američki pronalazač Ajzak Merit Singer (Isaac Merritt), koji je 1851. usavršio prvu šivaću mašinu za široku upotrebu. 1843. U Srbiji je osnovana državna pošta. 1858. Rođen je Teodor Ruzvelt (Theodore Roosevelt), predsednik SAD od 1901. do 1909, čija je politika stvorila svetsku silu od dotad izolacionističke Amerike. Na dužnost šefa države je došao s mesta potpredsednika SAD posle ubistva predsednika Vilijama Mekinlija (William McKinley) 1901. Sproveo je izgradnju Panamskog kanala, a za posredovanje u rusko-japanskom ratu 1905. dobio je 1906. Nobelovu nagradu za mir. 1871. Velika Britanija je anektirala dijamantska polja u Kimberliju u Južnoj Africi. 1918. Britanske, francuske i italijanske snage su u Prvom svetskom ratu porazile austrijsku vojsku na italijanskom frontu. 1922. Pod pritiskom fašističkog pokreta Benita Musolinija (Mussolini), Vlada Italije je podnela ostavku. 1935. Pušten je u saobraćaj železničko-drumski „Pančevački most Kralja Petra II“ na Dunavu kod Beograda. 1966. Generalna skupština UN je oduzela Južnoj Africi mandat nad Jugozapadnom Afrikom (Namibija). 1971. Kongo je promenio naziv u Republika Zair. 1973. Mirovne snage UN stigle su u Kairo da uspostave liniju razdvajanja izmedju egipatskih i izraelskih snaga. 1978. Egipatski predsednik Anvar el Sadat (Anwar) i izraelski premijer Menahem Begin (Menachem) dobili su Nobelovu nagradu za mir. 1991. Sovjetska republika Turkmenistan je proglasila nezavisnost od Moskve. 1995. U Beogradu je umro književnik Slobodan Selenić, dopisni član Srpske akademije nauka i umetnosti, profesor na Fakultetu dramske umetnosti u Beogradu („Prijatelji sa Kosančićevog venca“, „Očevi i oci“, „Ubistvo s predumišljajem“). 1998. Savet NATO odložio je na neodređeno vreme aktivirajuću naredbu o vojnoj intervenciji protiv ciljeva u SR Jugoslaviji, pošto su srpske vlasti povukle vojsku na Kosovu u kasarne i smanjile tamošnje policijske snage. 1998. Gerhard Šreder (Schroeder) je preuzeo dužnost kancelara Nemačke, pošto je Helmut Kol (Kohl), izgubivši na izborima, podneo ostavku. 1999. Haljina koju je holivudska zvezda Merlin Monro (Marilyn Monroe) nosila dok je pevala „Happy Birthday, Mr. President“ predsedniku Džonu Kenediju (John Kennedy), prodata je za 1.267.500 dolara, što je rekordna suma za odeću prodatu na aukciji. 1999. Naoružani napadači su upali u Parlament Jermenije u Jerevanu i ubili devetoricu ljudi, uključujući premijera Vazgena Sarksijana, predsednika Parlamenta Karena Demirkijana, dvojicu njegovih zamenika i jednog ministra. 2000. Zbog jake oluje, ronilačka ekipa nije uspela da udje u rusku nuklearnu podmornicu „Kursk“, potonulu u Barencovom moru 12. avgusta posle eksplozije. Poginulo je svih 118 članova posade. 2001. Švedski dnevnik „Ekspresen“ je preneo izjavu Kristera Petersona da je 1986. godine ubio švedskog premijera Ulofa Palmea, iako je na sudjenju bio oslobodjen optužbe u nedostatku dokaza. Peterson je umro 29. septembra 2004. od moždanog udara. 2002. Na predsedničkim izborima u Brazilu, pobedio je Luis Inasio (Inacio) Lula da Silva kao prvi levičar i predstavnik radničke klase. 2004. Međunarodna federacija Crvenog krsta i Crvenog polumeseca saopštila je da je 2003. u prirodnim katastrofama u svetu poginulo 76.806 ljudi, triput više nego u prethodnoj, 2002. godini. Broj ljudskih žrtava povećan je zbog ekstremnih klimatskih promena u svetu. 2008. Umrla je Jasmina Puljo, balerina, solistkinja Baleta Narodnog pozorišta u Beogradu, prva jogina u Jugoslaviji i učiteljica joge, prevoditeljka. 2012. Umro je nemački kompozitor Hans Verner Hence, autor opera, koncerata i 10 simfonija, kao i dela iz drugih muzičkih žanrova. Njegova najpoznatina dela su „Seoski lekar“, „L’Upupa“, „Elegija za mlade ljubavnike“ i „Splav meduza“. 2013. Kandidat vladajuće koalicije „Gruzijski san“ Georgij Margvelašvili osvojio je ubedljivu pobedu na predsedničkim izborima u Gruziji. Dužnost je preuzeo od Mihaila Sakašvilia koji je deset godina bio na toj funkciji. 2014. Na vanrednim parlamentarnim izborima u Ukrajini proevropske stranke su osvojile većinu, što se tumačilo kao podrška predsedniku Petru Porošenku za politiku rešavanja sukoba s proruskim separatistima na istoku zemlje, prozapadnu orijentaciju i demokratske reforme. 2015. Evropski parlament je izglasao ukidanje „rominga“ u zemljama EU od juna 2017. u okviru paketa za Jedinstveno evropsko tržište za elektronske komunikacije. 2017. Poslanici u Parlamentu Katalonije proglasili su nezavisnost tog regiona od Španije. Španski premijer Marijano Rahoj (Mariano Rajoy) raspustio katalonski parlament, uveo vanredne mere u skladu s Ustavom Španije i sazvao prevremene regionalne izbore za 21. decembar. Smenio je katalonskog vodju Karlesa Pućdemona (Carles Puigdemont) i njegovu vladu. Protiv Pućdemona je ubrzo pokrenut pravni postupak zbog „pobune“. 2019. Na predsedničkim izborima u Argentini pobedio je kandidat levog centra, peronist Alberto Fernandes. 2021. SAD su izdale prvi pasoš koji sadrži rodno neutralnu kategoriju iks (X), za sve koji ne žele da se izjasne da li su muško ili žensko. Očekuje se uvođenje i kategorije za nebinarnost, interseksualnost i rodnu neusaglašenost.","Na današnji dan, 27. oktobar",2024-10-27
"Wikipedia Tokom oktobra 1941. godine desili su se neki od nastrašnijih zločina u Srbiji. Tih dana sprovođena je jedna od najsurovijih odmazdi, po kojoj je za jednog ubijenog nemačkog vojnika streljano 100 Srba, Roma i Jevreja, a za ranjenog 50. Ukupno oko 8.000 ljudi. Stratišta su ostala u Šapcu , Dragincu i okolnim selima kod Loznice, zatim Kraljevu i Kragujevcu . Osim lokalnog stanovništa ubijani su i Jevreji dovedeni iz logora „Staro sajmište“ u Beogradu. Povod su bili stradali nemački vojnici koje su ubili ustanici u Srbiji, koja je u tom trenutku bila jedini deo Evrope gde se pružao aktivan otpor nacističkom porobljivačima. Surova naredba donesena je 16. septembra. To je bio početak akcije gušenja ustanka u Srbiji. Harald Turner, šef upravnog štaba komandujućeg nemačkog generala u okupiranoj Srbiji, 21. septembra 1941. godine, predložio je generalu Francu Bemeu da „u akcijama odmazde istrebljuje i žene i decu“. „Deca i žene održavaju vezu, a staraju se i o snabdevanju. Prema tome mora iskusiti kaznu celokupno stanovništvo, a ne samo muškarci“, rekao je tada. Sve je počelo u Šapcu 22. septembra kada su ustanici napali Nemce. Tokom 23. septembra borbe između ustanika i Nemaca su dobile na intenzitetu, nakon čega su obe strane imale znatne gubitke. Nemcima u Šapcu je pristiglo pojačanje 24. septembra, kada je reku Savu prešla ojačana 342. nemačka divizija. Zbog napada na Šabac i zbog gubitaka koje su Nemci pretrpeli, general Franc Beme je još 23. septembra izdao naredbu da od 24. septembra 342. divizija na prepad „pokupi u Šapcu sve muškarce između 14 i 70 godina i da ih prebaci u koncentracioni logor, koji će divizija podići severno od reke Save“. Beme je Austrijanac koji je u Prvom svetskom ratu ratovao na strani Austrougarske i bio je željan osvete zbog poraza i sloma carstva. On je 25. septembra poručio sledeće: „Vaš je zadatak da prokrstarite zemljom, u kojoj se 1914. potocima lila nemačka krv usled podmuklosti Srba, muškaraca i žena. Vi ste osvetnici tih mrtvih. Za celu Srbiju ima se stvoriti zastrašujući primer, koji mora najteže pogoditi celokupno stanovništvo“. Ovaj ratni zločinac odgovoran je za smrt 35.000 civila u Srbiji, ubio se u Nirnbergu prilikom suđenja 1947. godine. „Marš smrti“ u Šapcu Dan posle, 26. septembra, 342. divizija je postavila koncentracioni logor kod sela Jarak u Sremu. Na kraju sela, levo od puta Šabac – Ruma, jedna velika poljana ograđena je bodljikavom žicom sa nekoliko kula osmatračnica na uglovima, na kojima su bili nemački stražari sa mitraljezima. Muzej revolucije Šapčani su postrojeni u kolonu po pet i usiljenim maršom sprovedeni u Jarak. Put od 23 kilometara pređen je za četiri časa, tako da je skoro cela kolona, naročito začelje, zapravo prešla tu razdaljinu u trku. Nemački vojnici, praćeni kolaboracionistima, išli su na kamionima, konjima i biciklima. Iznemogle Šapčane, koji su padali od umora ili zaostajali, sprovodnici su usput likvidirali. Po izjavama preživelih, na putu od Mihajlovca do Jarka likvidirano je oko 120 ljudi. Usledilo je višednevno mučenje žeđu, glađu, batinanjem, pucanjem preko glava… Meštani Jarka izdejstvovali su odobrenje kod komande koncentracionog logora da pohapšenima pruže pomoć. Voda, koju su im seljaci iz Jarka na kolima donosili od 28. septembra, spasila je od smrti mnoge Šapačane. Nemci su pohapšene stanovnike vratili 30. septembra 1941. godine u Šabac, u novopostavljeni koncentracioni logor, koji je po naređenju Vrhovnog zapovednika Srbije, generala Franca Bemea uspostavljen u šabačkoj južnoj kasarni. Od Topole do Topovskih šupa Događaj koji je ubrzao sprovođenje zle naredbe desio se 2. oktobra, 20 kilometara južno od Topole. Tada je Prvi bataljon Prvog šumadijskog partizanskog odreda napao kolonu nemačkih vozila koja se kretala iz Topole u smeru ka Kragujevcu. U borbi koja je usledila poginulo je osam vojnika Vermahta, dok su još 13 vojnika partizani streljali na licu mesta, pre nego što su se povukli pred nadolazećom drugom, većom nemačkom kolonom. Prvo Jevreji i komunisti Zbog pogibije 21. nemačkog vojnika, general Beme je 4. oktobra 1941. godine naredio da se strelja 2.100 zatvorenika iz koncentracionih logora u Šapcu i Beogradu, a prvo su ubijani Jevreji i komunisti. Povezane vesti Brutalnije i od streljanja u Kragujevcu: Dani kada su nacisti zavili u crno Draginac i Jadar Vesti 13. okt 2024 367 Vesti 13. okt 2024 367 Humka streljanih u Šumaricama u smeću (VIDEO/FOTO) Vesti 18. sep 2024 1 Vesti 18. sep 2024 1 Od četa koje su pretrpele gubitke kod Topole, sastavljen je dobrovoljački vod od 30 do 40 članova, koji je trebalo da u roku od nekoliko dana izvede tri akcije streljanja u okolini Beograda. Komandir je bio Valter Lipe (Walther Liepe), koji je o tom događaju sastavio detaljan izveštaj. Oni su 9. oktobra izvršili prvo streljanje – 12 kilometara severoistočno od Kovina i ubili ukupno 180 ljudi. Taoci su dovedeni kamionima iz logora Topovske šupe , ubeđeni da se radi o transportu ili o izvršenju radnog zadatka. Kao što Lipe napominje u svom izveštaju, radovali su se izlasku iz logora. Na licu mesta oduzete su im vrednije stvari i streljani su u manjim grupama. Dva dana kasnije u Jajincima, isti vod je streljao 269 ljudi. Ukupno su, u dva dana, streljali 449 ljudi, među kojima su bili Jevreji dovedeni iz Topovskih šupa, logora u Beogradu. Wikipedia Koji dan kasnije, 11. oktobra 1941. godine iz koncentracionog logora u Šapcu na Savi izvedeno je 805 Jevreja i Roma. I 12. i 13. oktobra 1941. godine svi su streljani i sahranjeni u prethodno iskopanim rakama u mačvanskom selu Zasavici. Ekshumacija žrtava izvršena je 12. juna 1945. godine. Prema zapisniku Anketne komisije Sreskog povereništva za utvrđivanje ratnih zločina okupatora i njihovih pomagača, sastavljenom u Bogatiću, središtu Mačvanskog sreza, na dan ekshumacije u Zasavici su ekshumirana 834 tela. Od toga 832 muškarca i dve žene. Od 832 ekshumirana muškarca, velika većina, oko 750, bili su Jevreji, zatim Romi i jedan broj Srba. Procenjuje se da su Nemci početkom oktobra 1941. godine streljali u Šapcu oko 1.000 ljudi. Draginac i okolina – ubijeno više od 300 mlađe od 10 godina Tačno 2.677 civila je zvanična brojka ubijenih civila među kojima i stotine dece, od koji su neka bila stara samo tri-četiri dana, nastradalo je u masakru koji su počinili nemački vojnici oktobra 1941. godine u Dragincu i još nekoliko jadarskih sela. Među nevinim žrtvama je 305 dece mlađih od 10 godina, po čemu je ovaj masakr u Dragincu i okolinim selima brutalniji od onih u Kragujevcu i Kraljevu, koji su takođe desili u krvavom oktobru 1941. godine. Samo u selu Cikota ubijeno je 130 dece mlađe od 10 godina. Gotovo da nije bilo sela čije stanovništvo, starci, žene i deca nisu masovno ubijani, mučeni ili deportovani u logore smrti. Povezane vesti Grobnice zarasle u korov u Šumaricama pored spomenika Naroda Hrvatske Kragujevcu Vesti 08. sep 2024 44 Vesti 08. sep 2024 44 „Kad gradonačelnik govori, treba da ustanete i slušate“: Učenici napustili kraljevački Spomen park (VIDEO) Vesti 15. okt 2024 110 Vesti 15. okt 2024 110 U stravičnim zločinima nad stanovništvom Jadra i Rađevine od 13. do 19. oktobra 1941. godine, u selima Draginac, Korenita, Veliko Selo, Cikote, Lešnica, Badanja, u dolini reke Jadar kao i u susednim selima streljano je 2.677 ljudi. Najviše ih je ubijeno u Dragincu – 1.379 meštana. Povod vojnicima Vermahta za odmazdu je poraz u borbi sa ustancima. Prvi put u Drugom svetskom ratu do tada nepobediva nemačka vojska doživela je poraz kada je oslobođena Loznica. Ovaj grad je od 31. avgusta do 11. oktobra 1941. godine bilo prvo oslobođeno mesto u porobljenoj Evropi. Tom prilikom su zarobljena 93 nemačka vojnika. Oslobodioci ovog grada bili su ustanici koji su bili ideološki različiti, ali predvodio ih je potpukovnik Jugoslovenske vojske u otadžbini Veselin Misita, koji je poginuo u borbama. On je tokom leta formirao četničke jedinice na Ceru i Jadru i predvodio Jadarski četnički odred. Odluka o napadu doneta dan ranije u obližnjem manastiru Tronoša, koji su nedugo zatim spalili nacisti. Kraljevo – radnici i izbeglice pred streljačkim vodom Okupatori su od 15. do 20. oktobra streljali najmanje 2.198 ljudi u Kraljevu , a baza podataka još se upotpunjuje. Žrtve streljanja u Kraljevu bili su pretežno radnici fabrike vagona, većim delom muškarci, a bilo je i dosta izbeglica iz drugih okupiranih delova Jugoslavije, uglavnom Slovenije. Bilo je Jevreja i Roma. Pored kraljevačkog kompleksa Spomen-parka, stoji jedan veliki vagon, simbol sećanja na te izbeglice. Wikipedia/SA-3.0-RS Streljanja su se dogodila u znak odmazde zbog ustaničke aktivnosti u okolini grada. Prvobitne sabotaže ustanika u okolini Kraljeva, prerasle su u stvaranje ustaničkog obruča oko grada i u njemu stacioniranih nemačkih snaga. Partizansko-četnička blokada u kojoj su ustanici do 4. oktobra zauzeli vojne položaje na svim prilazima gradu, koordinisana je iz zajedničkog štaba u Drakčićima. U oružanim napadima ustanika na 717. diviziju Vermahta, poginulo je 14, a ranjeno 10 nemačkih vojnika. Protivmera 717. divizije Vermahta bila je da od 4. oktobra, kada su zatvoreni radnici Fabrike aviona, počnu sa zatvaranjem talaca u lokomotivsku halu, u krugu Železničke radionice. Kako bi sprečili eventualno priključenje radnika ustanicima, nemačke vlasti su naložile Upravi Fabrike aviona da radnike pozove da dođu po plate, koje nisu bile isplaćivane od početka okupacije. Svega 135 talaca je kasnije bilo pušteno kućama zbog starosti ili nedovoljne stručnosti. Sama fabrika je 11. oktobra ugašena, a njena uprava je bila premeštena u Zemun. Radnici i službenici onovremenih fabrika, železničari, racijom pokupljeni građani — postali su taoci u „sabirnom logoru“ na gradskoj periferiji, koji su savremenici po skladištima vojnog materijala jugoslovenske vojske nazivali lagerom. Povezane vesti Kragujevačke novine otkrile šta se desilo s Nemcima koji su naredili streljanje u Šumaricama Vesti 21. okt 2024 12 Vesti 21. okt 2024 12 „Poljaci su Nemcima oprostili, ali nisu zaboravili“: 85 godina od početka Drugog svetskog rata Svet 01. sep 2024 11 Svet 01. sep 2024 11 U hapšenju talaca učestvovali su i pripadnici srpske žandarmerije, ali su kasnije 32 žandarma streljana jer su Nemcima bili potkazani kao sumnjivi od strane „legalizovanog“ četničkog kapetana Rajka Terzića. „Legalizovanima“ su zvali one koji su odmah krenuli u kolaboraciju i potkazivanje. Vanredno stanje sa prekim sudom, uvedeno je u Kraljevu 15. oktobra, istog dana kada je počelo streljanje talaca. Tog dana je streljana prva grupa od 300 talaca. Taoci su bili izvođeni u grupama po 100 ljudi. Ispred mitraljeza, vojnika 749. pešadijskog puka 717. posadne divizije, od kojih su 2/3 činili Austrijanci, taoci su naterani da kopaju rovove, ne sluteći da će to postati njihove rake. Kazivanja preživelih sa streljanja, poruke koje su taoci slali porodicama iz lokomotivske hale, potresna su svedočanstva o poslednjim danima života streljanih. Svedočenje jednog od talaca „Vrata od hale se zatvoriše i mi ostasmo napolju. Bilo nas je oko 100. Pokazaše nam gomilu alata i narediše da svako uzme ašov, pijuk ili lopatu. Tada nas postrojiše po trojicu i pod stražom povedoše uz prugu prema Ložionici. Zaustavili su nas na velikoj ledini, obrasloj žbunjem, u krugu Železničke radionice… Nemci su nam rekli da ne kopamo rovove prema sredini već samo okolo, tako da je sada ono što smo kopali predstavljalo veliki kvadrat na čiju smo sredinu bacali iskopanu zemlju. Primetio sam ispred nas nekoliko mitraljeskih gnezda… Sve nade u život odjednom su pale u vodu… Neki su izleteli iz našeg stroja i na nemačkom počeli da objašnjavaju da imaju malu decu… Jedni su mirno čekali da im mitraljeska zrna prekrate život. Drugi su počeli da grde Nemce, da ih psuju, proklinju. Mitraljeski rafali prekinuli su sve to…“, ispričao je Marko Slomović. Kasnije je, kako navode istorijski izvori, još jedna velika grupa građana zarobljena na prevaru i streljana dva dana kasnije, što je rezultovalo ukupnim potvrđenim brojem od 2.196 ljudi koji su evidentirani imenom i prezimenom od čega 54 Rusa, oko 60 Slovenaca i drugih. Prema podacima Muzeja žrtava genocida ukupan broj stradalih civila na kraljevačkom području iznosi 2.255. U Kraljevu je posle Drugog svetskog rata, 1950. godine osnovan Narodni muzej, gde postoji stalna postavka koja govori o Kraljevačkom masakru iz 1941. Postojeći podaci pokazuju da je u „lageru“ streljano najmanje 106 osoba mlađih od 18 godina. Po strukturi zaposlenosti, najviše stradalnika radilo je u železničkim službama i u Železničkoj radionici, čak 31% od onih za koje imamo podatke o mestu uposlenja. Pošto je Kraljevo u međuratnom periodu bilo važan železnički čvor između Beograda, Skoplja i Soluna ovaj podatak nije iznenađujući. Više od petine stradalih, njih 21 odsto, radilo je u Fabrici aviona. Kragujevac – „Krvava bajka“ Mesec masovnih zločina protiv čovečnosti u oktobru zaokružen je u Kragujevcu, gde je između 19. i 21. oktobra ubijeno 2.796 civila. U ovom zločinu stradalo 26 žena, 287 kragujevačkih učenika i mladića srednjoškolskog uzrasta i 40 dece starosti između 11 i 15 godina. Prema podacima istoričara i nekadašnjeg kustosa spomen-muzeja „21. oktobar“ Staniše Brkića, od 19. do 21. oktobra u Kragujevcu i okolnim selima je ubijeno 2.796 ljudi, a 61 je preživelo streljanje. Wikipedia Streljanje je izvršeno kao odmazda za 10 ubijenih i 26 ranjenih nemačkih vojnika nakon sukoba sa partizanima i četnicima na pola puta između Bara i Ljuljaka. To znači da su Nemci umesto 2.300, streljali skoro 500 nedužnih više, s obzirom na to da im je važilo „pravilo“ – za jednog ubijenog Nemca 100 ubijaju, za jednog ranjenog – 50. Svemu je prethodilo oslobođenje Gornjeg Milanovca 29. septembra. Njega su zajedničkim snagama oslobodili ustanici odnosno partizani i četnici. Tom prilikom su zarobili određeni broj Nemaca iz 6. čete 920. bataljona zemaljskih strelaca koji su bili u gradu. Nemačka komanda u Beogradu naredila je jednom od dva bataljona koji su se nalazili u Kragujevcu, 749. puku pod komandom kapetana Frica Fidlera da oslobodi zarobljene vojnike. Bataljon je dva puta bezuspešno pokušavao da oslobodi vojnike, a u trećem pokušaju su stigli u Gornji Milanovac, ali tamo više nije bilo njihovih vojnika. Kao odmazdu spalili su grad i uzeli taoce. Prilikom povratka, na pola puta između Bara i Ljuljaka došlo je do sukoba sa pripadnicima NOVJ i JVuO. Žrtvi je bilo na obe strane, a Nemci su izgubili 10 ljudi, dok je 26 ranjeno. To je bio povod za streljanje u Kragujevcu. Mesta masakra danas: Rudnik, zapuštene humke i „disciplinovanje“ srednjoškolaca „Oni koji ne mogu da se sete prošlosti osuđeni su da je ponavljaju“ , rekao je Džordž Santajana, filozof i pisac, misleći pre svega na negativne stvari. U navedenim slučajevima je način na koj se neguje kultura sećanja na ovaj užasan mesec koji je duboko traumatizovao Srbiju. U danima kada su se obeležavale godišnjice tragedija, činjenično stanje je sledeće. Draginac je viđen kao železnička stanica koja bi radila za potrebe željenog rudnika litijuma i bora kompanije Rio Tinto. Samo okno rudnika planirano je na tri, četiri kilometara od samog Draginca, u kraju gde su svoje kosti ostavili ovi mučenici. U Memorijalnom centru u Šumaricama zapušten jedan broj humki, zapušteni su i neki od spomenika, poput onog koga je darovala jugoslovenska Socijalistička Republika Hrvatska. Kraljevo, koliko je poznato, nema većih problema sa memrijalnim centrom, ali je obeležavanje ove godine bilo sve samo ne očekivano. Na snimku koji se pojavio na društvenim mrežama vidi se kolona učenika kako napušta Spomen groblje streljanih u Kraljevu, u trenutku dok još traje obeležavanje godišnjice zločina. Neposredan povod je bila naredba srednjoškolcima da stoje mirno dok govore gradonačelnik Predrag Terzić i državni sekretar u ministarstvu za rad, boračka i socijalna pitanja Zorana Antića. Mladost ume da zablista. Stariji, naucite nesto od svoje dece. pic.twitter.com/JLrI4wbus8 — MM (@mamihajllo) October 15, 2024 Kako je izveštavao  , to je bila kulminacija loše organizacije. Događaj je kako se navodi trajao izuzetno dugo, „počevši od parastosa koji je trajao sat i po, polaganja venaca, pa do govora zvanica“. Kako su rekli nastavnici vrućina je bila velika i tokom parastosa neki đaci su pali u nesvest. Ovih dana u Beogradu još bez zvaničnog objašnjenja zakatančen Spomen park Oslobodiocima Beograda , dok je prilikom nedavnog obeležavanja dana oslobođenja, nije bilo zastave pod kojom se oslobađan Beograd, predsednik je „promašio“ mesto na kome je položio venac, a saveznici su selektivno predstavljeni. Ovakvim ponašanjem, trasira se put zaboravu i iskrivljenju istine. Žrtve terora okupatora nisu to zaslužile, a njih je neophodno pamtiti i zbog nas koji smo i njihovi naslednici. Nažalost u Srbiji žrtava je bilo i previše, zato je neophodno malo više pamćenja i brige, kako nam se ne bi opet ponavljale tragične stvari.",„Krvavi oktobar“ 1941. godine: Dani kada se ubijalo 100 za jednog,2024-10-27
" Predsednik Stranke Slobode i pravde Dragan Đilas upitao je predsednicu Evropske komisije Ursulu Fon der Lajen koja je juče posetila Srbiju da li zna u kojoj zemlji je bila i da svojim ponašanjem i podrškom čoveku koji je, kako je kazao Đilas, ""šef organizovane kriminalne grupe"" zadaje najjače udarce ideji evropske Srbije i ponižava sve koji u tu ideju veruju. Otvoreno pismo Dragana Đilasa Fon der Lajen prenosimo u celini: „Da li Vam bude bar malo neprijatno dok izgovarate hvalospeve na račun vlasti u zemlji evropskom šampionu u korupciji i kriminalu? Da li Vas je sramota kada izgovorite da je Vučićeva Srbija u kojoj se deca izbacuju iz obdaništa jer su im roditelji opozicija, u kojoj se opozicionarima razbijaju glave, pale automobili i otpuštaju sa posla jedna od najnaprednijih država u procesu pristupanja EU? Da li Vas je bar malo stid kad govoritie o vladavini prava u zemlji koja je kao državni projekat napravila fabriku marihuane i u kojoj je život ugrožen policajcima koji su fabriku otkrili? Dok hvalite investicioni rejting da li bar malo zastanete kad znate da je Vaš veliki prijatelj, koga Vam je u nasleđe ostavila Vaša drugarica Angela Merkel, uveo zemlju u dužničko ropstvo, podigao cene hrane na nivo iznad evropskog proseka i da bez tendera troši desetine miljardi evra za poslove koje bez tendera dobijaju najviše kineske kompanije? Da li ste Vašeg prijatelja Aleksandra Vučića, pitali zašto vređa novinare, zašto je špijunirao rusku opoziciju, zašto sa Rusijom ima zajednički komitet za borbu protiv obojenih revolucija, zašto u Novom Sadu šalje batinaše na studente? U Novom Sadu iz koga je premijer Vučević sa kojim ste odbili da se vidite zbog sastanka sa ruskim ministrom kao da ne znate da je on samo potrčko Aleksandra Vučića i da je do tog sastanka došlo uz Vučićevu saglasnost. Izgleda da ste gospođo Fon der Lajen zaboravili rezoluciju Evropskog parlamenta o izbornoj krađi u Srbiju čije ste sprovođenje sa kolegama iz EPP-ija sprečili. Zaboravili ste da su Marinika Tepić i pet poslanika štrajkovali glađu zbog te krađe, zaboravili nalaze misije ODIHR-a, ne znate za antievropsku kampanju koja se čitavu deceniju sprovodi kroz režimske medije, ne znate da Srbija godinama nije otvorila niti jedno pregovaračko poglavlje u procesu evropskih integracija, a kamoli zatvorila ijedno od njih. Da li Vi uopšte znate gde ste juče sleteli i u kojoj zemlji ste bili? Vašim ponašanjem i podrškom čoveku koji je šef organizovane kriminalne grupe zadajete najjače udarce ideji evropske Srbije i ponižavate sve koji u tu ideju veruju. U ovoj Vučićevoj „demokratskoj“ Srbiji jedino se građani i opozicija zaista bore za evropske vrednosti, gospođo Fon der Lajen, za norme i kriterijume, neretko pritom ugrožavajući sopstvenu bezbednost. Vama očigledno ništa od svih činjenica koje sam naveo nije važno. Od svega toga je važniji litijum. Imam za Vas dve informacije. Prva, litijum se u Srbiji kopati neće. I druga, mi želimo Srbiju u Evropi za čiju smo slobodu podneli ogromne žrtve ne zbog Vas i evropskih birokrata, već zbog boljeg života naših građana. To ćemo i ostvariti ali očigledno ne sa Vama, kao ni sa korumpiranom vlašću povezanom sa organizovanim kriminalom koja rasprodaje Srbiju najvišem ponuđaču. Svoju slobodu ćemo sami osvojiti i nikome ništa nećemo dugovati. Ponoš: Fon der Lajen demokratija u Srbiji nije na listi prioriteta Vesti 25. okt 2024 6 Vesti 25. okt 2024 6 Ni muva se nije čula na konferenciji Vućića i Fon der Lajen: Onda se čulo „nećete kopati“ Vesti 25. okt 2024 256 Vesti 25. okt 2024 256",Đilas poručio Fon der Lajen: Podrškom Vučiću zadajete najjače udarce ideji evropske Srbije,2024-10-26
"/ F.Z. Meštani Donje Jablanice u Bosni i Hercegovini koju su početkom oktobra pogodile poplave i klizišta, večeras su nakratko blokirali magistralni put M-17, posle neuspešnog sastanka sa lokalnim vlastima o stanju u tom mestu. Predsednik Mesne zajednice Donja Jablanica Bakir Tufek rekao je novinarima da na sastanku nisu dobili nikakve odgovore na pitanja koja su postavili. „Ni oni nemaju nikakve informacije. Glavni izveštaj koji čekamo je izveštaj Federalnog zavoda za geologiju, koji će nam objasniti kakve su razmere šteta, da li ima opasnosti da se ovde išta pokrene ili ne“, rekao je Tufek, preneli su sarajevski mediji. Dodao je da meštani traže i ubrzan rad Komisije za procenu štete i Komisije za procenu bezbednosti. Pruga i dalje visi u vazduhu: Meštani Jablanice nesigurni da li je kamenolom bezbedan Region 28. okt 2024 0 Region 28. okt 2024 0 „Tražimo tematsku sednicu Doma naroda Parlamentarne skupštine BiH. Nadamo se da će ona biti održana do iduće srede, jer smo za tada najavili jednočasovnu blokadu puta“, naglasio je Tufek. Jedan od meštana Donje Jablanice rekao je novinarima da na sastanku sa lokalnim vlastima nisu dobili konkretne odgovore da li će se zatvoriti kamenolom, čije je obrušavanje na to mesto nanelo najviše štete i žrtava. „Kad bi ušla tri bagera, mi bismo bili mirniji. Ovako se ništa ne dešava, 25 dana od tragedije. Blokiraćemo svaki dan dok ne dobijemo konkretne odgovore“, kazao je ovaj meštanin. Meštani Donje Jablanice, u kojoj je u poplavama 4. oktobra poginulo 19 osoba, nezadovoljni su jer gotovo mesec dana od tragedije nije urađeno mnogo na sanaciji štete. Od nadležnih prvo traže odgovor na pitanje – da li je na tom mestu sigurno živeti dalje, da bi se uopšte krenulo u obnovu uništene infrastrukture.","Meštani Donje Jablanice blokirali magistralni put, vlasti bez odgovora na pitanja o poplavama",2024-10-30
" Predsednica beogradskog odbora Stranke slobode i pravde (SSP) Mila Popović izjavila je danas, povodom napada gradonačelnika Aleksandra Šapića na novinare televizije , da on u vreme kada se Beograd raspada na konferencijama za medije pušta i komentariše snimke te medijske kuće ""i tako glumi Jovanu Jeremić sa Pinka"". Umesto da odgovori zašto Beograđani gube dane života u saobraćajnim gužvama koje su direktan proizvod pogrešnih odluka vlasti, ili zašto nema mesta za decu u vrtićima i školama, lažni doktor Šapić, koji se funkcije gradonačelnika dokopao zahvaljujući dokazanoj izbornoj prevari, novinare naziva hohštaplerima, imitirajući Dragana Vučićevića iz Informera, ocenila je Popović u pisanoj izjavi. Prema njenom mišljenju, to je dokaz da je Šapić nervozan, jer su ga se socijalistii javno odrekli, a stranačke kolege ga prozivaju na društvenim mrežama. Šapić bukvalno ne treba da radi više ništa, jer sve čega se uhvati bude uništeno, kazala je Popović. Povezane vesti Mališić o napadu Šapića na novinare : To je manir vlasti – da novinare doživljavaju kao servis za promociju svojih aktivnosti Vesti 24. okt 2024 9 Vesti 24. okt 2024 9 Šapić posvetio konferenciju  i vređao novinare UM, deo reportera napustio salu Vesti 24. okt 2024 174 Vesti 24. okt 2024 174","Mila Popović o napadu Šapića na : Beograd se raspada, a gradonačelnik glumi Jovanu Jeremić s Pinka",2024-10-24
"/yy_Apartment Srpsko tržište rada se suočava sa krizom nedostatka radne snage, pre svega usled starenja stanovništva, depopulacije i emigracije. Procene su da će već u narednoj deceniji Srbiji nedostajati između 80.000 i 100.000 radnika, a rešenje se nazire u „uvozu radnika“, pokazuju rezultati Analize mobilnosti radne snage između Srbije i zemalja Zapadnog Balkana, koju je predstavio Institut za razvoj i inovacije (IRI). Iako je potencijal za stvaranje „zajedničkog tržišta rada“ u zemljama Zapadnog Balkana veliki, u praksi do radnih migracija ne dolazi. Od ukupnog broja izdatih jedinstvenih dozvola u periodu od 1. februara 2024. (kada je počela primena ovih dozvola koje objedinjuju dozvolu za rad i boravak), pa do kraja avgusta , ukupno je izdato 14.693 ovakvih dozvola za strance. Od tog broja, svega 243 izdato je državljanima zemalja Zapadnog Balkana, dok je dodatnih 174 zatražilo odobrenje za slobodan pristup tržištu rada na osnovu Otvorenog Balkana. Albanci u Italiju, ostali u Nemačku Najveći deo migracija iz zemalja Zapadnog Balkana ipak je, navodi se u analizi – usmeren ka zemljama Evropske unije. Dok stanovnici Albanije uglavnom emigriraju ka Italiji, stanovnici Severne Makedonije pored ostalog i ka Grčkoj, ostatak zemalja Zapadnog Balkana uglavnom emigrira ka Nemačkoj, Švajcarskoj ili Austriji. Radna prava stranih radnika u Srbiji: Šta je sa penzijom Ekonomija 07. apr 2024 4 Ekonomija 07. apr 2024 4 „Mi se takmičimo sa državama EU, koje građanima Zapadnog Balkana pružaju daleko bolje zarade i uslove rada. Ne mogu se Srbija ili Albanija takmičiti sa Nemačkom, Švajcarskom ili Austrijom. U tom kontekstu, u narednim godinama i decenijama moraćemo da se nadmećemo sa njima, a mi smo druga ili treća liga na tržištu radne snage“, rekao je Nenad Jevtović , direktor Instituta za razvoj i inovacije . Ipak, kako se čulo na predstavljanju analize – postoji veliki potencijal za povećanje mobilnosti radnika pre svega u domenu sezonske radne snage na Zapadnom Balkanu. Uspostaviti regionalni registar sezonaca S tim u vezi, iako ne postoje zvanični podaci, u praksi se primećuje da su stanovnici Albanije usmereni ka Crnoj Gori i Severnoj Makedoniji, stanovnici Severne Makedonije ka Srbiji, dok se radna snaga iz Srbije usmerava ka Crnoj Gori tokom turističke sezone. Milica Anđelković Đoković , istraživačica Instituta za razvoj i inovacije, poručila je da je jedna od preporuka da treba otpočeti sa strateškim upravljanjem ekonomskim migracijama na teritoriji Zapadnog Balkana i da se mere koordinišu na nivou – celog regiona. „Postoji potencijal da se barem sezonskim radnicima olakša migracija. Potrebno je uraditi detaljnu analizu sezone u svakoj državi i videti karakteristiku sezonskih radnika. Dosta će pomoći ako na regionalnom nivou uspostavimo bazu registra sezonaca. Ono što je primećeno je da postoje neki stalni sezonci koji idu iz države u državu – kad je turistička sezona, oni idu u Crnu Goru, kada je poljoprivredna sezona – tu su u Srbiji i na taj način zarađuju. To je, u stvari, njihova jedina plata koju imaju. A s druge strane, ne vode se kao zaposleni – nemaju pravo na penziju, zdravstveno osiguranje… Potrebno je prvo uraditi bazu regionalnih sezonaca, jer su oni nevidljvi za vlade svih država u regionu, a onda da se urade analize i omogući im se pravo na socijalnu zaštitu“, poručila je Milica Anđelković Đoković. Stranci u 2023. Tokom 2023. godine u Srbiji je boravilo ukupno 81.710 stranaca, a najveći broj njih (56%) usled zapošljavanja, navodi se u Analizi mobilnosti radne snage između Srbije i zemalja Zapadnog Balkana. Izveštaj Inspektorata za rad otkriva odakle dolazi najviše stranih radnika i koliko ih radi bez dozvole Forbes Srbija 07. avg 2024 Forbes Srbija 07. avg 2024 Naime, kako se objašnjava – broj izdatih viza može biti samo indikator potencijala radnih migracija u Srbiji pre svega zbog činjenice da brojni stranci koji borave u Srbiji nemaju obavezu pribavljanja viza, a vize mogu biti izdate i po drugim osnovama, a ne samo na osnovu zaposlenja. Dozvola za privremeni boravak građana može doneti strancima pravo na rad u Srbiji u pojedinim slučajevima automatski, a u pojedinim zajedno uz dozvolu za rad. Podaci Ministarstva unutrašnjih poslova pokazuju da je tokom 2023. godine po prvi put izdato 45.112 dozvola za privremeni boravak građana, a da je istovremeno bilo aktivno ukupno 81.710 dozvola. „Ukoliko posmatramo samo dozvole izdate u 2023. godini najveći broj njih izdat je državljanima Ruske Federacije (čak 24.068) što potvrđuje trend iz 2022. godine kada je i naglo povećan broj izdatih dozvola za privremeni boravak Rusima pre svega usled rata u Ukrajini. Čak 59 odsto dozvola za privremeni boravak izdato je po osnovu zaposlenja, a 30 odsto po osnovu spajanja porodice“, navodi se u analizi. Malo dozvola za državljane Zapadnog Balkana U prethodnim godinama, državljani zemalja Zapadnog Balkana čine veoma mali udeo izdatih dozvola za privremeni boravak u Srbiji. „Naime, u periodu od 2010. do pandemije kovida 19, državljani Severne Makedonije, Bosne i Hercegovine, Crne Gore, ali i Hrvatske, Bugarske vrlo često su se nalazili u 10 zemalja sa najviše izdatih dozvola za privremeni boravak. Deo ovih dozvola, (slučaj Severne Makedonije) su tokom 2022. ili 2023. godine potencijalno zamenjene dozvolom za pristup slobodnom tržištu rada Srbije usled uspostavljanja Otvorenog Balkana“, pojašnjava se u analizi. Više radnika „iz daleka“ Ali, podaci svakako pokazuju da se Srbija ipak više oslanja na radnu snagu iz „dalekih“ zemalja nego iz zemalja sa kojima se graniči. U 2023. godini Nacionalna služba za zapošljavanje izdala je ukupno 52.178 dozvola za rad. Podaci pokazuju da je broj izdatih dozvola za rad kontinuirano rastao, sa izuzetkom 2020. godine usled uticaja pandemije kovida 19. Od 2019. godine do 2023. godine izdato je više od 137.000 dozvola za rad, a stopa rasta izdavanja dozvola u poslednjim godinama je, kako se navodi – preko 50 odsto. „Najveći broj dozvola za rad u 2023. godini izdato je državljanima Ruske Federacije (39%) i NR Kine (20%). Podaci NSZ-a pokazuju da od ukupnog broja izdatih dozvola u 2023. godini, 547 čine lične dozvole koje se izdaju strancima sa stalnim boravkom u Srbiji, a 51.631 čine dozvole koje su izdate strancima sa privremenim boravkom u Srbiji“, pojašnjava se u analizi. Institut za razvoj i inovacije Struktura dozvola je ista bez obzira na vrstu boravka stranaca. Najveći broj stranaca dolazi iz Ruske Federacije (39%) i NR Kine (20%), a zatim i iz Turske (10%) i Indije (10%). „Ukupno posmatrano, svega dva odsto dozvola za rad izdato je državljanima zemalja Zapadnog Balkana ponovo pokazujući nisku radnu mobilnost na Balkanu“, ukazuje se u analizi. Efekti uvođenja jedinstvene dozvole za strance Jedinstvena dozvola koja objedinjuje dozvolu za rad i boravak krenula je sa primenom od 1. februara 2024. godine, i rezultati pojednostavljenja ove procedure tek treba da se uoče, navodi se u analizi. „Za prvih sedam meseci od uvođenja jedinstvene dozvole, izdato je ukupno 14.693 jedinstvenih dozvola za strance. Najveći broj jedinstvenih dozvola izdat je državljanima Ruske Federacije 46 odsto, zatim NR Kine 18 odsto i Indije devet odsto“, stoji u analizi. Od ukupnog broja izdatih jedinstvenih dozvola svega 243 izdato je državljanima zemalja Zapadnog Balkana, dok je dodatnih 174 zatražilo odobrenje za slobodan pristup tržištu rada na osnovu Otvorenog Balkana. Institut za razvoj i inovacije Najveći broj jedinstvenih dozvola izdat je državljanima Severne Makedonije (39%), zatim Bosne i Hercegovine (31%), Crne Gore (31%), a tek 9 odsto iz Albanije. Miodrag Milosavljević , zamenik direktora Fondacije za otvoreno društvo koja je podržala izradu analize, istakao je da migracije ne možemo da sprečimo. „Ali, možemo da imamo balansiran pristup između priliva i odliva radne snage kako bismo obezbedili kontinuirani razvoj. Jer, manjak radne snage je upravo prepreka razvoju“, poručio je Milosavljević. „Stranim jednaka prava kao domaćim – a prava katastrofalna“ U panelu koji je usledio, na temu kako povećati mobilnost radnika, predsednik Saveza samostalnih sindikata Beograda Dragan Todorović je istakao da se „ovde sve radi da se udovoljni poslodavcima“ . „Godinama su poslodavci govorili – ako nećeš ti da radiš za malu platu, ima ko hoće. Država je stajala sa strane i ovo sada je rezultat. Mi smo danas tu upravo bez ikakvog prava na iznenađenje – što smo hteli, to smo i dobili. Nijednog trenutnka niko nije radio na jačanju kapaciteta institucija. Kada danas pričamo o pravima radnika kažemo da strani radnici imaju prava jednaka kao naši. A naši imaju katastrofalno loša prava! Ne mislim po propisima, već u praksi. Nemamo inspekciju. PKS koja bi, uz NSZ, trebalo da vodi politiku sa državom u tom delu šta treba šta radimo – potpuno su zapostavljene. Sve radimo da udovoljimo poslodavcima“, istakao je Todorović. Sektori transporta, ugostiteljstva, građevine su oni gde su radnici najpotrebniji. Bojan Stanić , pomoćnik direktora za strateške analize u Privrednoj komori Srbije naveo je da radnici nedostaju svim ekonomijama regiona. „Nikome nije cilj da povuče radnike iz druge zemlje u svoju i tako im smanje mogućnost za rast i razvoj. Rešenje je privući povratnike, one koji su se školovali ili već započeli karijere u inostranstvu da se vrate i da im se pruži mogućnost ne samo da rade i zarade već i da se dalje razvijaju, u zdravom i ekološki prihvatljivom okruženju“, rekao je Stanić.",Analiza: Već u narednoj deceniji Srbiji će nedostajati do sto hiljada radnika – rešenje u „uvozu“?,2024-10-29
" Narodni pokret Srbije demantovao je medijske navode da je određeni broj članova sa Kosova i Metohije napustio stranku i pridružio se njihovom bivšem poslaniku Žarku Ristiću. U saopštenju se navodi da NPS nema, niti je ikada imao toliki broj članova na Kosovu i Metohiji koliko je navedeno u tom saopštenju i da još nije formirao pokrajinski odbor, pa je logično da taj nepostojeći organ nije mogao izdavati saopštenja medijima. Informacije o navodnih 12 poverenika apsolutno su netačne, jer je to ukupan broj članova na KiM, a kada je reč o Ristiću, on nije imao nikakvu formalnu funkciju u našoj stranci vezano za Kosovo i Metohiju, navodi NSP. Ističe se da je, radi sprečavanja širenja dezinformacija i obmane javnosti, bilo mnogo bolje da su mediji koji su preneli netačne informacije kontaktirali stranku i proverili da li su iznete informacije istinite.",Narodni pokret Srbije demantuje navode da ih napušta članstvo sa Kosova,2024-10-30
"TANJUG/MRE/ANA PAUNKOVIĆ Srbija je energetski spremna za zimu, ali posledice rata u Ukrajini na cene i dostupnost gasa i električne energije bude zabrinutost, rekla je ministarka rudarstva i energetike Srbije Dubravka Đedović Handanović. „U poslednjih nekoliko nedelja cena gasa je porasla za oko 15 odsto i dostigla je 42 evra po megavat-satu, dok je pitanje dostupnosti takođe važno za ceo region, naročito zbog uticaja i na rast cena električne energije“, rekla je Đedović Handanović na Ministarskom sastanku Grupe na visokom nivou o energetskoj povezanosti Centralne i Jugoistočne Evrope (CESEC) u Budimpešti. Dodala je da su letos drastično skočile cene električne energije uz istovremeni manjak raspoloživih megavata, zbog usmeravanja resursa na snabdevanje Ukrajine. „Upravo zbog toga i najave da zima pred nama neće biti blaga kao prethodna, verujem da nam je potrebna detaljna analiza svih mogućih scenarija i predlog mera kojima bismo se zaštitili od oscilacija u cenama i dostupnosti tih energenata“, rekla je ministarka. „Plan i mere su potrebni regionu Centralne i Jugositočne Evrope već danas, a ne za tri meseca“, naglasila je Đedović Handanović. Pročitajte još Počela grejna sezona u Beogradu, grejanje se gasi ako je iznad 15 stepeni Vesti 15. okt 2024 22 Vesti 15. okt 2024 22 Kako se greju Šveđani tokom hladnih zima, a ne stižu im ogromni računi za grejanje Lifestyle 10. okt 2024 13 Lifestyle 10. okt 2024 13 Ona je podsetila da su izgradnjom gasne interkonekcije sa Bugarskom, stvoreni preduslove za divesifikaciju izvora snabdevanja, ne samo Srbije, već i regiona i EU. „Nastavljamo sa razvojem regionalnih projekata i verujem da ćemo u narednih nekoliko godina završiti gasno povezivanje sa Rumunijom i Severnom Makedonijom, sa kojima smo potpisali memorandume o razumevanju“, rekla je ona. Dodala ja ostaju dva velika izazova, najpre finansiranje, jer je neophodno gas posmatrati kao prelazni energent, a zatim i osiguravanje dostupnosti adekvatnog kvaliteta gasa u zadovoljavajućim količinama. Najavila je da do kraja godine očekuje usvajanje izmena Zakona o energetici koje su, između ostalog, važne i za spajanje tržišta električne energije. „Srbija sa susedima radi na jačanju i povećanju prenosnih kapaciteta električne energije. ‘Blekaut’ (višednevni nestanak struje) koji je letos pogodio region, ali ne i Srbiju, jasno je pokazao slabosti prenosnih kapaciteta i neophodnost boljeg regionalnog povezivanja“, rekla je ona. Navela je da Srbija sa susedima radi na razvoju projekata u hidrosektoru, pre svega na hidro elektrani (HE) „Buk Bijela“ sa Bosnom i Hercegovinom, i reverzibilnom HE „Đerdap 3“ sa Rumunijom. Izgradnja „Đerdapa 3“ imala bi, kako je rekla, znatno širi regionalni značaj za integraciju energije iz obnovljivih izvora energie (OIE), jer je u pitanju najveći potencijalni kapacitet za balansiranje varijabilnih zelenih megavata.",Ministarka Đedović Handanović: Srbija energetski spremna za zimu,2024-10-29
" Predsednik Udruženih sindikata Srbije ""Sloga"" i poslanik u Skupštini Srbije Željko Veselinović izjavio je danas da je odlučio da napusti poslaničku grupu Stranka slobode i pravde ""onog trenutka kada je procenio da tu nema nikakvog poštovanja"" ni prema njemu, a ni prema tom sindikatu. Veselinović je na konferenciji za novinare u Skupštini Srbije najavio da će sa Đorđom Đorđićem, koji je takođe napustio poslaničku grupu SSP, osnovati radničku stranku, koja će biti opoziciona, kao i poslaničku grupu u Skupštini Srbije. „Niti ćemo preći u Srpsku naprednu stranku, niti ćemo imati bilo kakve veze sa njima nego krećemo u formiranje nove političke organizacije“, rekao je Veselinović. Veselinović je rekao da je jedan od ljudi koji je sa Draganom Đilasom sarađivao od 2014. godine i da je smatrao da je on sposoban čovek koji je mogao Srbiju da povede u drugom pravcu. „O Đilasu neću nikada reći nijednu lošu i ružnu reč – to moje kućno vaspitanje ne dozvoljava da pričam loše o ljudima sa kojima sam prošao i dobro i loše. To što pojedinci kreću sa neistinama i blaćenjem Đorđa i mene neka služi njima na čast“, rekao je on. Istakao je da im je u planu da formiraju ozbiljnu radničku stranku u Srbiji. „U Srbiji se danas svi bave tabloidnim tračevima, malo se govori o životu običnog čoveka, cenama koje divljaju i statusu radnika“, kazao je Veselinović i dodao da „danas posotji običan ponižen čovek koji nema na koga da se osloni“. Kaže da nema nijedne političke organizacije koja se bavi problemima radnika i da će upravo na tome raditi u budućnosti. Željko Veselinović i Đorđić napuštaju poslaničku grupu SSP Vesti 28. okt 2024 96 Vesti 28. okt 2024 96","Veselinović i Đorđić koji su napustili grupu SSP: Ne prelazimo u SNS, pravimo novu radničku stranku",2024-10-29
"Novoizabrana direktorka Baleta Srpskog narodnog pozorista u Novom Sadu Aja Jung ocenila je da joj ne smeta što njeno imenovanje povezuju sa Srpskom napredom strankom i dodala da se ""politikom nikada nije bavila"". Da će glumac, scenarista i muzičar Nikola Pejaković biti novi direktor Drame Srpskog narodnog pozorišta u Novom Sadu, a nova direktorka Baleta, direktorka Beogradskog festivala igre Aja Jung, otvorila je brojna pitanja. Jedno od njih je da li je njihovo postavljanje na te funkcije povezano sa tim što su dali podršku Srpskoj naprednoj stranci. Poverenje Srpskoj naprednoj stranci Aja Jung dala je na beogradskim izborima 2018. godine i tada je bila na listi ove stranke za gradsku odbornicu. Kako kaže za , poznato je da se „politikom nikada nije bavila“ i dodaje da je je za vreme svog mandata uradila onoliko koliko je mogla. „U tom trenutku sam zaista verovala da možemo nešto da učinimo za Beograd i želela sam da doprinesem svojim imenom u oblasti kulture i onoga što znam. Zaista se ne bih mešala u nešto što nije moja oblast delovanja i gde ne mogu da pomognem“, navodi. Pročitajte i: Stručnost ili politička odluka? Burno zbog imenovanja Aje Jung i Pejakovića na mesta direktora u SNP Vesti 22. okt 2024 62 Vesti 22. okt 2024 62 Upravnica SNP o Pejakoviću i Aji Jung: Imaju biografije koje ih preporučuju za ta mesta Kultura 21. okt 2024 9 Kultura 21. okt 2024 9 Poznato je, smatra ona, da je neko ko ima ozbiljnu biografiju kada je umetnost u pitanju. „Mislim da je ovo dobra vest i za Balet i za Srpsko narodno pozorište i tome u prilogu su mnogi koji su čestitali tokom ovih proteklih nekoliko dana. Sa druge strane, naravno da ima i tih nekih zlih komentara i nekih ljudi koje žulja ovo postavljanje, iako verujem da ne bi znali ko je do sada bio na čelu Baleta, niti šta je bio repertoar tog ansambla, niti ko su možda prvaci tog baleta, prvi solisti i tako dalje“, ističe Jung. Na pitanje šta misli o radu Aleksandra Šapića , kaže: „Pravo da vam kažem, ne pratim.“ Kada je reč o tome kakav odnos ima sa vladajućom Srpskom naprednom strankom, sagovornica , ističe: „Kada ste privatnik i kada imate festival koji je veliki i koji negde stavlja Beograd na mapu sveta, kada imate baletsku školu koja je velika, svoju fondaciju i kada hoćete da uradite neke projekte koji su veliki. vi morate da razgovarate sa svim predstavnicima vlasti. Znači, neki su bili naklonjeni umetničkoj igri i pozorištu, neki su bili mnogo manje naklonjeni.“ Kako kaže, ne smeta joj što njen izbor za direktoru Baleta povezuju sa SNS. „Verujte, ja se ne osvrćem na te komentare zato što da smo mi na tanjiru imali ili da smo imali u ponudi Džuli Kent i Hilija Boku i Aju Jung, onda bismo mogli da raspravljamo ko je od nas troje bolji za tu poziciju. I sad, možda za te koji me napadaju je potreban titl pošto ne znaju ko su ove dve druge osobe u ovom trenutku ja mislim da imam mnogo toga što mogu da uradim i što mogu da promenim za taj ansambl i verujem da sam ja za njih dobar izbor“, navodi. Ulazak u Srpsko narodno pozorište, kaže, predstavlja njen prvi ulazak u deo jednog sistema. „Ja sam se naigrala u beogradskim i srpskim pozorištima kao samostalna umetnica kroz projekte“, i dodaje da nije nikada bila deo sistema jer nije želela.",Aja Jung o optužbama da je funkciju u SNP dobila zbog SNS: Ja se politikom nikad nisam bavila,2024-10-24
"/arhiva Prema projekcijama Narodne banke Srbije, inflacija u Srbiji nastaviće da se kreće u granicama ciljanog koridora do kraja ove godine, kao i u naredne dve godine, rekla je Jorgovanka Tabaković, guverner NBS. „ Inflacija je prošle godine prepolovljena, a od maja ove godine ponovo je u granicama našeg ciljanog koridora od tri plus-minus 1,5 odsto“, rekla je Jorgovanka Tabaković u video poruci učesnicima 24. Beogradskog ekonomskog foruma. Dodala je da NBS projektuje dalje ubrzanje rasta bruto domaćeg proizvoda na raspon između četiri i pet odsto u naredne dve godine. Srbija dobila investicioni rejting Ekonomija 04. okt 2024 55 Ekonomija 04. okt 2024 55 „Procenjujemo i da će strane direktne investicije nastaviti da pokrivaju deficit tekućeg računa platnog bilansa, doprinoseći da eksterna pozicija Srbije ostane u održivoj zoni. Dakle, postoje svi razlozi za realni optimizam jer ovakvi uslovi olakšavaju donošenje odluka na dug rok koje su važne i za prosperitet i za inkluzivnost“, kazala je Tabaković. Ona je podsetila da je očuvana stabilnost finansijskog sektora uz udeo problematičnih kredita na najnižem nivou od 2,7 odsto. „Dinarska štednja, s rekordnim nivoima većem od 170 milijardi dinara, gotovo deset puta je viša nego 2012. godine. Beležimo i nove rekorde u prilivu stranih direktnih investicija od 4,6 milijardi evra prošle godine, a sva je prilika da ćemo imati novu rekordnu godinu“, kazala je Tabaković. Dodala je da je dinar prošle godine ojačao prema evru za 0,1 odsto, a za toliko je ojačao i ove godine. Kako je istakla, devizne rezerve su na rekordnom nivou od 28,3 milijarde evra na kraju septembra, čime su više nego dva i po puta veće nego 2012. godine. „Danas zlatne rezerve Srbije iznose 47,3 tone, u vrednosti od 3,7 milijardi evra i sa učešćem od 13 odsto u ukupnim deviznim rezervama. Njihova vrednost je danas preko pet puta viša od njihove vrednosti s kraja 2012. godine“, rekla je Tabaković. Navela je i da su pre deset godina domaće kompanije imale neto gubitak veći od 130 milijardi dinara, dok prošle godine beleže rekordan neto dobitak od 972 milijarde dinara. „Svi ovi rezultati uveli su nas i zvanično u grupu zemalja investicionog rejtinga“, naglasila je ona. Dodala je da se intenzivno radi i na priključenju području SEPA – Jedinstvenom području za plaćanje u evrima. „Srbija je jedina država u regionu koja je razvila tehničku infrastrukturu za instant plaćanja – naš IPS NBS platni sistem, u kojem se već primenjuju standardi za finansijske poruke kao u području SEPA. Priključenje tom području omogućiće niže troškove plaćanja između Evropske unije i ekonomija Zapadnog Balkana, što će značiti jeftinije transakcije i za građane i za privredu“, istakla je Tabaković. Zaključila je da „relativna stabilnost kursa dinara nema alternativu“, kao i da „u Srbiji neće biti negativnih kamatnih stopa“.","Tabaković: Inflacija će nastaviti da se kreće u granicama cilja do kraja ove, kao i u naredne dve godine",2024-10-29
"Warakorn tangsuvan/ Hrvatska će isporučiti Ukrajini deo svojih tenkova i borbenih vozila, a od Nemačke kupiti do 50 novih tenkova Leopard, saopštilo je hrvatsko Ministarstvo odbrane. O tome su danas u Berlinu razgovarali hrvatski ministar odbrane Ivan Anušić i nemački ministar odbrane Boris Pistorius. Kako je navedeno u saopštenju, glavna tema sastanka bila je opremanje i modernizacija Hrvatske vojske s naglaskom na nabavku novih tenkova Leopard 2A8. Nemačka je pozvala Hrvatsku da se priključi nemačkom programu zajedničke nabavke glavnog borbenog tenka Leopard 2A8. Ministri su potpisali pismo namere kojim su iskazali spremnost da se iz hrvatskih zaliha Ukrajini u prvoj isporuci isporuči 30 tenkova M-84 i 30 borbenih vozila pešaštva M-80, a da se finansijska sredstva koja će Hrvatska dobiti od Nemačke za te tenkove i borbena vozila iskoriste za nabavku novih nemačkih Leoparda 2A8. „Za taj iznos, naime, umanjila bi se ukupna cena novih Leoparda 2A8. S obzirom na potrebe Hrvatske vojske, Hrvatska namerava da nabavi do 50 novih Leoparda 2A8“, navodi se u saopštenju hrvatskog Ministarstva. Anušić je naglasio je da je Nemačka značajan partner Hrvatskoj u području odbrane i dodao da je prioritet da se ta saradnja pojača i proširi, dodaje se u saopštenju. Nemački ministar odbrane Boris Pistorius rekao je da je Hrvatska pouzdan partner i da je potpisivanjem pisma namere odlučila da investira u svoje oružane snage.","Hrvatska isporučuje tenkove Ukrajini, a kupuje od Nemačke nove",2024-10-28
"TANJUG/ MUST/ ĐORĐE KRSTIĆ Ministar unutrašnje i spoljne trgovine Tomislav Momirović izjavio je da postupak koji je Komisija za zaštitu konkurencije pokrenula protiv četiri trgovinska lanca, zbog sumnje da su međusobno dogovarali cene, preti velikim kaznama, a možda i zatvaranjem tih kompanija. „Komisija je pokrenula jedan ozbiljan postupak. Sve što bih rekao, bilo bi više nego neprimereno iz ugla mešanja direktno u nadležnosti jednog nezavisnog regulatornog tela koje je formirano na našem putu ka EU“, rekao je Momirović za RTS. Govorći o postupku koji je pokrenut protiv četiri trgovinska lanca: Delez, Merkator S, DIS i Univereksport, ministar je naveo da se Komisija već bavila takvim pitanjima i da je prepoznala nešto što, kako kaže, svi naši građani mogu da vide. Sumnja se da su dogovarali cene: Pokrenut postupak protiv trgovinskih lanaca Delez, Merkator S, DIS i Univereksport Ekonomija 11. okt 2024 117 Ekonomija 11. okt 2024 117 Ovo su marže najvećih trgovinskih lanaca: O ozbiljnoj konkurenciji nema ni govora? Forbes Srbija 08. apr 2024 Forbes Srbija 08. apr 2024 Nacionalna asocijacija potrošača: Šta kupci da urade, ako se dokaže da je bilo nameštanja cena? Ekonomija 19. okt 2024 42 Ekonomija 19. okt 2024 42 „Sad moramo da vidimo kako će se taj postupak završiti. Svi smo zainteresovani. Tako da, sve što bih dodao, bilo bi pomalo politizacija jednog ozbiljnog slučaja, a očekujemo da ćemo imati vrlo konkretne efekte koje ćemo videti kako će izgledati“, rekao je Momirović. Na pitanje da li će biti nastavljena akcija „Najbolja cena“, Momirović je rekao da je ta akcija nastavak akcije „Bolja cena“ koja je lansirana u trenutku kada je u Srbiji bila inflacija veća od 14 odsto. „Mi smo tu inflaciju danas doveli na oko četiri odsto. To je direktan podstrek građanima da mogu da uštede novac. Svake nedelje se povećavao broj proizvoda i danas ih ima oko 400 različitih“, rekao je ministar. Dodao je da građani kupujući artikle na akciji „Najbolja cena“ mogu da uštede do 25.000 dinara mesečno.","Momirović: Postupak protiv trgovinskih lanaca preti velikim kaznama, možda i zatvaranjem",2024-10-29
" Godišnja nagrada ""Hrabri glas"" koji nevladina organizacija Crta dodeljuje svake godine onima koji pomeraju granice i pokreću promene u društvu, dodeljena je danas Andreju Obradoviću, mladiću koji je progovorio o policijskoj brutalnosti i homofobiji nakon što je zlostavljan prilikom pretresa stana. Obradović je rekao da nije želeo pažnju javnosti, ali da je nakon pretprljenog nasilja želeo da privuče pažnju institucija. „Svako ima pravo da uživa u osnovnim ljudskim pravima. Prava koja danas uzimamo zdravo za gotovo, za njih su se ljudi borili i gubili živote. I na kraju, treba da se zapitamo u kakvoj zemlji želimo da živimo i kakvu zemlju želimo da ostavimo našoj deci“, rekao je dobitnik nagrade. Andrej Obradović: Institucije me ignorišu šest meseci, svaki put kad izađem u javnost osećam se ugroženo Vesti 15. avg 2024 15 Vesti 15. avg 2024 15 Crtina konferencija: Obrazovanje je jedini put ka boljim izborima Vesti 25. okt 2024 3 Vesti 25. okt 2024 3 Direktorka Crte Vukosava Crnjanski rekla je da institucija građanke i građanina odoleva i opstaje i da ova nagrada upravo ide građanima koji nisu želeli da ćute dok se nad njima sprovodi nasilje. „Nije normalno da žrtvama sleduje tišina, a nasilniku nekažnjivost“, rekla je Crnjanski i zahvalila dobitnicima što nisu pristali da trpe i ćute. Posebno priznaje Crta je dodelila posmatračima izbora, organizacijama „Res publika“ iz Kragujevca i „Centar za razvoj Pomoravlja“ iz Ćuprije. Nagrade „Hrabri glas“ dodeljene su na zatvaranju trodnevne Crtine konferencije „Imamo li izbora“.",Crtina nagrada „Hrabri glas“ dodeljena Andreju Obradoviću koji je progovorio o policijskoj brutalnosti,2024-10-25
"/Symbiot Crna Gora je postigla dobar napredak u reformi pravosuđa, borbi protiv korupcije, slobodi izražavanja i medija, ali tenzije i međuetnička polarizacija su se ponovo pojavile, što negativno utiče na političku stabilnost - ukazala je Evropska komisija u danas predstavljenom godišnjem izveštaju o napretku država-kandidata za prijem u EU. U izveštaju čije delove prenose mediji, navodi se da su institucije Crne Gore krhke i ranjive na političke krize i potencijalne institucionalne blokade. Evropska komisija piše da je, uprkos „stalnoj fragmentaciji parlamentarnog pejsaža“, u oktobru 2023. formirana većina čime je okončan produženi period političke nestabilnosti.  imao uvid u izveštaj Evropske komisije o Srbiji: Nedovoljan napredak u ključnim pitanjima Vesti 29. okt 2024 37 Vesti 29. okt 2024 37 „Konsenzus o ključnim reformama vezanim za pristupanje EU, proširen je na oba kraja političkog spEvropska komisijatra i zakonodavstvo vezano za EU usvojeno je jednoglasno u parlamentu“, piše dalje. „Međutim, tenzije i međuetnička polarizacija ponovo su se pojavile što negativno utiče na političku stabilnost“, ukazuje Komisija i dodaje da je tokom leta 2024. godine parlament imao „brzoplete zakonodavne inicijative bez potrebne transparentnosti“. Evropska komisija u izveštaju o napretku Crne Gore 2024. godine je konstatovala da je Vladin program „Evropa sad 2.0“ rizičan po javne finansije, a i da je nova koaliciona vlada usvojila nEvropska komisijaoliko velikih reformi. Vlada je povećala minimalnu penziju za 52 odsto na 450 evra od 2024. godine, u septembru usvojila program rada „Evropa sad 2.0“ i srednjoročnu fiskalnu strategiju, navodi se u izveštaju. Konstatovano je da se ključne reforme odnose na povećanje prosečne minimalne plate sa 450 evra na 700 i prepolovljenje penzijskih doprinosa. Te mere predstavljaju značajan rizik za održivost javnih finansija, uprkos kompenzacijskim merama i ubrzanom investicionom programu, prenose mediji delove izveštaja. Navedeno je da nova pregovaračka struktura, zadužena za pregovore o pristupanju EU, adekvatno ispunjava svoju ulogu koordinacije pregovora. Evropska komisija preporučuje da koordinacionu ulogu Ministarstva evropskih poslova treba ojačati, uz dodatne resurse i stručnost. „Nesuglasice između pojedinih ministara i premijera ugrozile su koheziju Vlade i njenu ukupnu efikasnost“, upozorava Evropska kimisija. Evropska komisija navodi da se Crna Gora nalazi između „određenog i umerenog nivoa pripremljenosti“ u borbi protiv korupcije. Dodaje se da je potrebno da unapredi borbu protiv korupcije, uključujući na visokom nivou, hitnim jačanjem efikasne primene zakonodavstva, uključujući strože kažnjavanje. Potrebno je hitno izmeniti Zakon o finansiranju političkih subjkata i izbornih kampanja da bi se otklonili nedostaci i da b se u potpunosti uskladio s evropskim standardima, čime će se značajno povećati transparentnost i kontrola rashoda političkih partija i sprečiti zloupotreba državnih resursa, uključujući „odvraćajuće sankcije“. Crna Gora je ostvarila dobar napredak u borbi protiv organizovanog kriminala i u upravljanju migracijama i azilom, smatra Evropska komisija. Povećana je efikasnost tužilaštva i sudova u slučajevima teškog i organizovanog kriminala, posebno pranja novca, a treba rešiti problem dugotrajnosti suđenja i čestih odlaganja u slučajevima organizovanog kriminala. Evropska komisija podseća da Crna Gora ima pluralističko medijsko okruženje i da je „između određenog i umerenog nivoa pripremljenosti“ u oblasti slobode izražavanja. „Ukupno gledano, ostvaren je dobar napredak u posmatranom periodu, naročito usvajanjem paketa medijskih zakona – novog Zakona o medijima, novog Zakona o audiovizuelnim medijskim uslugama i novog Zakona o Javnom servisu RTCG, u skladu s pravnim tekovinama EU i evropskim standardima, što je bila ključna preporuka prošlogodišnjeg izveštaja“, piše Evropska komisija.","EK pohvalila Crnu Goru, ali i ukazala na negativan uticaj međuetničke polarizacije",2024-10-30
" Predsednik Republike Srpske (RS) Milorad Dodik izjavio je da je ""obična laž"" da u RS ima ruskih kampovima za obuku timova Moldavaca za izazivanje nereda u toj zemlji. „Demantujem da postoje kampovi. To nikada nije bila naša aktivnost“, rekao je Dodik novinarima iz RS u Kazanju, u Rusiji, gde je na samitu grupe država BRIKS. Predsednik RS je najavio da će obavestiti i Rusiju „o lažima koje se plasiraju protiv Republike Srpske“. Ambasada SAD u BiH je ocenila da su zabrinjavajući izveštaji iz Moldavije o postojanju kampova u RS u kojima Rusi obučavaju mlade za izazivanje nereda. Dodik je najavio da će ipak u subotu organizovati sastanak svih zvaničnika i nadležnih službi da bi dokazao da su tvrdnje o kampovima laž. Ekspert za bezbednost: Uhapšeni u Moldaviji obučavani u Srbiji, BiH i Rusiji za upotrebu eksploziva i dronova Svet 22. okt 2024 29 Svet 22. okt 2024 29 Da li su se Moldavci za pravljenje nereda obučavali u Srbiji: „Nije moguće da domaće službe za to nisu znale“ Svet 21. okt 2024 16 Svet 21. okt 2024 16 službe bez Rekao je da je na taj sastanak u Istočnom Sarajevu pozvao predstavnike Oružanih snaga BiH, ministarstava odbrane i bezbednosti BiH, Policije RS, premijera RS Radovana Viškovića, srpsku članicu Predsedništva BiH Željku Cvijanović, predstavnike Civilne zaštite i poslanike i delegate u oba doma državnog parlamenta. Dodik je rekao da je cilj tvrdnje o ruskim kampovima u RS da se „održi negativna priča o Republici Srpskoj i pruži prilika muslimanima da i dalje klevetaju i lažu, kao što to radi ministar inostranih poslova Elmedin Konaković“. „On je izjavio kako sam ja došao ovde (u Kazanj) da sa (predsednikom Rusije) Vladimirom Putinom pravim plan za rušenje BiH. Rusija stoji samo iza Dejtonskog sporazuma“, naveo je Dodik. Ocenio je da Konaković to radi samo da bi pobegao od priče o svojoj vezi s narko-kartelima zbog čega, kako je naveo, sada u Sarajevu „izmišljaju i ovakve laži“. „Američki ambasador Majkl Marfi je uhvaćen ponovo u laži i potpuno je diskreditovan da bude neki ozbiljni predstavnik. Zato i organizujemo sastanak da upoznamo svetsku, ali i američku javnost koliki je on lažov“, rekao je Dodik. Kazao je da je „mnogo militantnih poslanika u Evropskom parlamentu koji laž prihvataju kao istinu i ovu će pokušati da iskoriste protiv Srba po isprobanom principua izveštaj je naručen iz Moldavije“. „Prosto je neverovatno da to ima služba iz Moldavije, a da to nema Obaveštajna služba BiH (OBA), službe Nemačke, Srbije, Francuske, Britanije, nema ni CIA, samo ima Moldavija“, ocenio je Dodik. Tražio je da „pokažu gde se nalazi taj kamp i on će biti sravnjen sa zemljom“. „Nećemo oklevati. Ne mogu ništa ni pokazati kada lažu“, rekao je on, dodavši da su u BiH postojali kampovi, ali isključivo u Federaciji, i da su se u njima obučavali ekstremisti. Po rečima Dodika, takvi kampovi su osnovani u Federaciji BiH posle rata i njih su formirale vehabije. „Ovo što sada rade je blefiranje i pokušaj američke ambasade da skrene pažnju sa činjenice da smo mi danas ovde, u Kazanju, i da naprave negativnu atmosferu pred dolazak predsednice Evropske komisije Ursule fon der Lajen u BiH, te na taj način pokušavaju da održe još jednu laž koja će se provlačiti kroz evropske izveštaje o stanju na Balkanu“, ocenio je on. Postojanje ruskih kampova u RS demantovao je i predsednik entitetskog parlamenta Nenad Stevandić. Rekao je da to niko nije tražio od RS, niti je ikada postojala neka domaća grupa koja na taj način sarađuje u bilo kojem obliku sa Rusijom. Stevandić je rekao da je interes Republike Srpske da se na njenoj teritoriji ne dozvoli ništa što naginje terorizmu.",Dodik: Laž je da u RS ima ruskih kampova za obuku Moldavaca,2024-10-24
"MUP Srbije Ministar unutrašnjih poslova Ivica Dačić izjavio je da je, u kombi vozilu marke „Hjundai"" koje su pripadnici granične policije MUP-a danas zaustavili kod Pirota, pronađeno 28 iregularnih migranata, a ne 24, kako je prvobitno rekao. “Pogrešio sam u prethodnoj izjavi, verovali ili ne, 28 migranata je pronađeno, a ne 24”, izjavio je ministar Dačić. Kako je ranije saopšteno iz MUP-a, Dačić je precizirao da su migranti pronađeni u kombi vozilu marke „Hjundai“ koji su pripadnici Granične policije zaustavili kod Pirota, na putu ka Nišu. Vozilom je upravljao srpski državljanin, D.K. (40) iz Pirota.",Dačić: Pronađeno 28 migranta u vozilu kod Pirota,2024-10-27
"Južne vesti/Printscreen Zbog belog gasa koji kulja i veoma glasnog zvuka koji se prostire oko gasovoda u blizini niških sela Trupale i Vrtište, zabrinuti građani pitaju da li curi gas i da li treba da budu dodatno oprezni. Iz policije kažu da je u toku održavanje gasovoda i da su vatrogasci na terenu “preventivno”, a iz Ministarstva rudarstva i energetike da nema razloga za brigu i da će radovi biti gotovi u toku noći. “Ne čujem svoje misli od buke” – kaže Nišlijka koja je oko 16 sati prošla Čamurlijskim putem, blizu Trupala. Na glasan zvuk i kuljanje belog gasa u blizini tamošnjeg gasovoda danas upozoravaju i drugi građani. Na terenu su i vatrogasci, piše portal Južne vesti . Iz Policijske uprave u Nišu kažu da su vatrogasci tu “preventivno” i da je u toku održavanje gasovoda. Tamo su dva pripadnika vatrogasno-spasilačke brigade sa jednim vozilom. Oni su na terenu od prepodnevnih časova i biće prisutni do okončanja postupka. Do sada nije bilo potrebe za njihovom intervencijom, nije bilo problema – navode iz niške policije. Iz domena Uprave za vanredne situacije, tvrde, sve protiče bezbedno. Iz resornog Ministarstva potvrđuju da je reč o redovnim radovima i poručuju da nema razloga za brigu. Dodaju da će radovi biti završeni u toku noći. PROČITAJTE I: Niška opozicija traži vanrednu sednicu za razrešenje predsednika Skupštine grada Vesti 28. okt 2024 0 Vesti 28. okt 2024 0 Ništa od Vučićevog predizbornog obećanja radnicima propalih firmi iz Niša Vesti 27. okt 2024 55 Vesti 27. okt 2024 55 Slučaj ubistva dečaka u Niškoj Banji: Pokrenut postupak oduzimanja roditeljskog prava Vesti 24. okt 2024 4 Vesti 24. okt 2024 4","Glasan zvuk i beli dim kod Niša: Građani zabrinuti, iz policije kažu – u toku održavanje gasovoda",2024-10-28
" Predsednik stranke Srbija centar Zdravko Ponoš izjavio je da je najintrigantija rečenica koju je predsednica Evropske komisije Ursula fon der Lajen danas izgovorila da dela Aleksandra Vučića slede njegove reči i istakao da njoj demokratija u Srbiji nije na listi priorieta. „To je rečenica od koje se građanima Srbije povraća, mada je ona verovatno rekla istinu iz njenog ugla, jer Vučić ispunjava ono što njima obeća, a naš problem je što građani Srbije od toga imaju samo štetu. Nju interesuje da im dovrši stvari oko Kosova, da istera ruski uticaj iz Srbije i obezbedi litijum“, rekao je Ponoš za televiziju Nova. On je ocenio da za Fon der Lajen demokratija u Srbiji nije na listi prioriteta i da joj je važno samo da „ovde ne ključa toliko da bi kipelo okolo“. Ni muva se nije čula na konferenciji Vućića i Fon der Lajen: Onda se čulo „nećete kopati“ Vesti 25. okt 2024 256 Vesti 25. okt 2024 256 Fon der Lajen otkazala sastanak sa Vučevićem posle njegovog susreta sa ruskim ministrom Vesti 25. okt 2024 229 Vesti 25. okt 2024 229 Fon der Lajen u razgovoru s Vučićem: EU će poštovati i čuvati divnu prirodu Srbije Vesti 25. okt 2024 79 Vesti 25. okt 2024 79 „Imala je sve razloge da pomazi Vučića po glavi kao kućnog ljubimca, jer se on tako i ponaša. Neka vodi kući kućnog ljubimca, što bismo ga mi hranili. Njima treba kolonijalni upravnik, a ne vlast koja poštuje institucije i zemlju uvodi u krug uređenih evropskih država“, kazao je Ponoš i dodao da je „Vučić od Beograda u političkom smislu napravio međunarodni kupleraj, ali o našem trošku“. Komentarišući obećanje predsednice Evropske komisije da će „Evropa čuvati lepu srpsku prirodu“, Ponoš je poručio da nema potrebe da to rade. „Neka oni čuvaju svoju, a mi ćemo našu prirodu. Nije naša briga nemačka auto-industrija. Biće kada uđemo u EU, a do tada možemo da kupujemo i japanska kola i da vodimo računa o našoj prirodi“, rekao je Ponoš. Prema njegovim rečima, priča oko slanja delegacije u Kazanj i otkazivanje sastanka Ursule fon der Lajen sa premijerom Milošem Vučevićem zbog toga što se sastao sa ruskim ministrom poslužila je za domaću javnost koja je naklonjena Rusiji. „Mogao je na BRIKS da pošalje i svih 30 ministara. Niko ne bi primetio da nedostaju, a Putinu bi bilo drago. Tamo ih je primio predsednik Državnog saveta Tatarstana, što dovoljno govori o njihovom značaju“, rekao je Ponoš. Predsednik Srbija centra istakao je i da je u zemlji u kojoj su institucije uništene sve moguće, pa i da se narodnim poslanicima zabrani da prisustvuju sednici lokalne skupštine u Loznici, ali je poručio da to ne može da promeni većinski stav javnosti koja se protivi projektu Jadar. “Ovoj vlasti i Vučiću više ne veruju ni ljudi koji su im bili bliski, ljudi iz sveta umetnosti, filma, a više mu ne veruju ni članovi njegove stranke. Formirano je većinsko javno mnjenje koje se protivi iskopavanju litijuma i samo je pitanje koji đavo njega tera da insistira na tome, šta je to uzeo, pa mora da vrati”, kazao je Ponoš.",Ponoš: Fon der Lajen demokratija u Srbiji nije na listi prioriteta,2024-10-25
"Dok u Vršcu sve odjekuje zbog 16. rođendana Srpske napredne stranke, u Čačku se ori ""nećete kopati"", gde se održao još jedan protest protiv kopanja litijuma. Više od hiljadu ljudi protestovalo je na gradskom trgu u Čačku, koji je organizovao Savez ekoloških organizacija Srbije. Učesnici protesta nosili su parole na kojima je pisalo ""Nećete kopati"", ""Ne damo Jadar"", ""Znamo da ne damo"". Jedan od govornika na protestu Dragan Simović, član Udruženja „Zaštitimo Dobrinju i okolinu“, rekao je pre početka protesta da je parking ispred trga na kome se održava protest zauzet kolima pripadnika policije i BIA, koji su, kako je rekao „došli da snimaju učesnike protesta“. On je pozvao policiju i pripadnike BIA da se na sledećem protestu parkiraju na drugom mestu i puste građane koji dolaze iz drugih gradova na parking ispred trga. Profesor Agronomskog fakulteta u Čačku i član Ekološe organizacije „Suvoborska greda“ Duško Brković poručio je vlastima u Srbiji da su „grote“ jer „uinštavaju državu sa projektom Jadar“. On je rekao da je ideja protesta da se „stane na put projektu Jadar“. Povezane vesti Rad o štetnosti projekta „Jadar“ neće biti povučen: Autori kažu da Vučić prezire naučnu zajednicu Vesti 24. okt 2024 7 Vesti 24. okt 2024 7 Šta Kinezi u Boru i „Jadar“ mogu imati zajedničko:  otkriva šta će potencijalno biti sa rudnikom litijuma Vesti 23. okt 2024 21 Vesti 23. okt 2024 21 Pre početka protesta, odgovarajući na pitanje novinara da li vidi i režisera Emira Kusturicu na nekom od narednih protesta protiv rudarenja litijuma, on je rekao da „svako ko je dobronameran je dobro došao na protestima“. Na protestu su govorili i članovi SEOS-a Nebojša Petković i Ljiljana Bralović i član Udruženja „Naše selo Preljina“ Dragan Božović Gidra. Na pomen imena predsednika Srbije Aleksandra Vučića okupljeni građani su uzvikivali „Izdajnik“, „Ua, ua“, „lopovi, lopovi“, „neće kopati“. Protest protiv litijuma , koji organizuje Saveze ekoloških protesta Srbije ( SEOS ), počeo je oko 18 časova u Čačku , a jedan od govornika i aktivista Jevđenije Dimitrijević rekao je da će svi okupljeni na protestima i blokadama poštovati Ustav. Međutim, kako i na koji način će oni taj Ustav braniti, zavisi od toga kako će reagovati vlast, odnosno dokle je sve spremna da ide, prenosi njegove reči reporter . Poručuju da je vlast spreman na sve, da bi čak mogla i da, zarad stvaranja nekih ciljeva, žrtvuje ljude. Jedan od govornika, Zlatko Kokanović iz Ne damo Jadar, kazao je da sledi kombinacija blokada i protesta.  „To nam ostaje, pošto smo sve institucionalne borbe iskoristili, istrošili i videli da ova vlast nema sluha, jer je uzela institucije pod svoje i radi šta hoće. Kada smo mi u pitanju, institucije su veoma brze, ali kada za naše krivične prijave ili tužbe nemaju sluha. Tako da, naša je građanska obaveza da branimo Srbiju i, kada institucije ne rade svoj posao, moramo da izađemo na ulicu, da protestujemo, da blokiramo, jer to nam je još jedino preostalo“, rekao je on. Sledeća blokada je, dodaje, u subotu u Šapcu.  /Nenad Božović /Nenad Božović /Nenad Božović /Nenad Božović „Na zaobilaznom putu, na skretanju za Jevremovac, organizuje se blokada. Sutra imamo protest ispred gradske kuće u Loznici, gde u deset časova počinje sednica Skupštine grada. Na dnevnom redu nije prostorni plan, ali postoji mogućnost da oni mogu da urade dopunu dnevnog reda i da stave tačku prostornog plana, tako da moramo biti prisutni i u pripravnosti ako pokušaju to da izglasaju, da im ne dozvolimo“, istakao je Kokanović. Sutra je na sednici SO Loznica na dnevnom redu ostavka prethodnog gradonačelnika, dodao je on. „Kao mogućnost nove gradonačelnice, pominje se i Dragana Lukić, narodna poslanica, koja je na vanrednoj sednici predloga zakona za zabranu iskopavanja i eksploatacije litijuma, bavila ličnim klevetama mene i mojih kolega saboraca, a nijedan argument nije rekla u podršku kompanije Rio Tinto. I imamo drugog kandidata koji se pominje, to su sve nezvanične informacije, Željka Marjanovića, koji je bio koordinator Mačvanskog okruga. Ko god dođe i ko god bude pokušao da potpiše, mi ćemo biti tu da ne dozvolimo, jer oni ne mogu da odlučuju o sudbini, ne samo Nedeljica, Loznice, već o sudbini cele Srbije. I da li su oni spremni da na svoja pleća stave krst, da potpišu uništenje Srbije?“, pitao je Kokanović.",Protest protiv kopanja litijuma u Čačku: Kokanović objavio gde će biti sledeće blokade,2024-10-24
" Bivši premijer Srbije Zoran Živković ocenio je danas da su predstavnici opozicije u Srbiji ""neodgovorni, nedovoljno hrabri i neodlučni"", a da je ""vlast Srpske napredne stranke (SNS) stabilna"". Živković je, gostujući na televiziji Nova, rekao da bi SNS izgubio vlast u deset većih gradova da lideri opozicije nisu bojkotovali lokalne izbore. „Pola opozicije je kupljeno“, kazao je Zoran Živković. Rekao je da je SNS doveo do vraćanja primitivizma i kriminala u većem obimu nego u vreme Slobodana Miloševića kada su predstavnici današnje vlasti bili „statisti u predstavi“. Živković: Od Rio Tinta 2,6 evra po građaninu godišnje – možemo da kupimo 30 jaja za Monu Vesti 07. okt 2024 36 Vesti 07. okt 2024 36 Živković je ocenio da je problem i u tome što vlast bivšeg predsednika Srbije Boris Tadić i premijera Vojislava Koštunice nije usvojila Zakon o lustraciji, koji je bio predložen. „Zakon o lustraciji sa rokom važenja od deset godina je prosto lišavanje političke budućnosti onih koji su u prošlosti radili nešto loše. (Aleksandar) Vučić, (Ivica) Dačić, (Aleksandar) Vulin, (Tomislav) Nikolić, ne bi mogli da se kandiduju ni za mesnu zajednicu, a kamoli za nešto ozbiljno da je Zakon usvojen“, rekao je Živković. Ocenio je da građani Srbije imaju sreću što je Vučić, za razliku od Miloševića, „kukavica“ i da zato „nemamo rat“. Lider Nove Srbije Velimir Ilić rekao je gostujući u toj emisiji da SNS mnogo ulaže u marketing, ali da je Vučić „ubio demokratiju.“ „Razočarao sam se u SNS kada smo stali sa auto-putem u Crnoj Gori i kada nam je rečeno da pređemo na auto-puteve na Kosovu prema Draču“, kazao je Ilić. Rekao je da danas opozicija ne postoji, da je Vučić „razbio“ i da želi jednopartijski sistem. „Postoji Vučić, a oni koji su protiv njega su ‘državni neprijatelji’. Ljudi nikad nisu bili više posvađani, nikad nisam video toliku mržnju“, kazao je Ilić.",Zoran Živković: Opozicija neodgovorna i nedovoljno hrabra,2024-10-25
"Oni koji su godine rada ostavili u propalim državnim preduzećima, svakog petka ispred niške gradske kuće traže neisplaćene zarade. Nekima dugovanja datiraju još iz prošlog veka, ali ih se predsednik Srbije setio baš pred poslednje niške izbore. Šta je sa predizbornim obećanje, pet meseci kasnije? Hiljade radnika propalih državnih preduzeća iz Niša, decenijama, petkom, bezuspešno protestuju ispred Gradske kuće. „Mi ne tražimo socijalnu pomoć. Mi tražimo ono što stoji u našim sudskim presudama. Ono što smo zaradili u matičnim fabrikama“, kaže Radosav Spajić, predsednik Udruženja radnika, boraca i penzionera Pobeda iz Niša. Naizgled, do obrta u višedecenijskoj tragediji dolazi dva dana pred rizične za vlast lokalne niške izbore u junu. Uzdigao je Vučić nadu iz pepela za – tačan broj izigranih radnika – 3.757 ovde u Nišu. Iako oni tvrde da ih je, zapravo, 7.000. Objavljen spisak radnika iz Niša koji mogu da dobiju pomoć zbog neisplaćenih plata Vesti 17. okt 2024 1 Vesti 17. okt 2024 1 Niški radnici opet izigrani, nema novca uprkos obećanju Vesti 10. feb 2017 Vesti 10. feb 2017 „I u narednih mesec dana napravićemo dogovor kako da svih 1,7 milijardi i u kom roku isplatimo Nišlijama“, rekao je 30. maja predsednik Srbije Aleksandar Vučić. „On je ciljano došao 30. maja, održao govor i onda je sa tim obećanjem da će isplatiti plate radnicima „navukao“ još jednog odbornika, pa je dobio i 30. odbornika, plus Rusku stranku – 31, i tako su oni na vlasti“, kaže Spajić. Priseća se i šta se još posle dešavalo. „A onda je Mesarovićka došla, pa kaže – poslao nas Vučić kod vas da nađemo rešenje i hitno da se ovo isplati. A koliko je prošlo od maja do sada?“, kaže Spajić. Novi gradonačelnik Niša Dragoslav Pavlović koji je tada svom šefu poručio: „Vi ste vratili dostojanstvo čoveka sa juga“, sada i formalno nudi model isplate u četiri rate, u dve i po godine. „I predlažu da se na prvoj rati povuku ustavne žalbe. Šta ako se desi da neko ode sa vlasti, nešto se drugo desi ili Skupština Niša nema da isplati? Šta mi da radimo jer po zakonu mi nemamo više pravo na ustavne žalbe, ako ih jednom povučemo“, pita Spajić. Na susretu u zdanju ispred koga protestuju decenijama, nova poruka – novog gradonačelnika, tvrdi Spajić. „Ja ću vam zabraniti da se okupljate ispred Gradske kuće, jer me remetite u radu. Ako sad ne prihvatimo sporazum i ne uzmemo pare, nikad ih više nećemo uzeti“, kaže on. Poslednje što kaže Spajić je da će pristati na isplatu, ali po dopunjenom spisku koji će grad tražiti od Privrednog suda i bez odricanja od prava na ustavne žalbe, dok im se ne isplati sve.",Ništa od Vučićevog predizbornog obećanja radnicima propalih firmi iz Niša,2024-10-27
" Jedan od omiljenih stranih pisaca čitalačke publike u Srbiji je u Beogradu. U gradu, u kom je prvi put bio pre pedeset godina, a decenijama kasnije, prema sopstvenom priznanju, sretao najbolje čitaoce na svetu, premijerno predstavlja novi roman ""Ubistvo za prezauzete"". O neraskidivoj vezi sa Beogradom, čitaocima, knjigama, muzici i politici, ekskluzivno, gost Novog dana biće britanski pisac Toni Parsons. Posetu predsednice Evropske komisije Ursule fon der Lajen regionu, drugih evropskih zvaničnika Beogradu i najvažnije naslove dnevne štampe komentarisaće direktor naučni savetnik i direktor Instituta za evropske studije Slobodan Zečević. Posle dva meseca, sednica Skupštine Loznice biće održana sutra. Pred odbornicima će se naći ostavka dugogodišnjeg gradonačelnika, ali na dnevnom redu nema Prostornog plana za projekat „Jadar“. Ipak, lokalni aktivisti i opozicioni političari sumnjaju da će se raspravljati i o tom dokumentu i zato će pratiti zasedanje lokalnog parlamenta. Uživo smo u Loznici, a naš gost biće programski direktor Regulatornog instituta za obnovljivu energiju i životnu sredinu Mirko Popović. Slučaj brutalnog seksualnog nasilja nad Francuskinjom Žizel Peliko uznemirava javnost i van granica njene zemlje. U kojoj meri široka rasprava o takvim i sličnim slučajevima zlostavljanja u svetu može da obuzda nazaustavljivu spiralu nasilja ili zaštiti moguće, buduće žrtve? O tome razgovaramo sa naučnom saradnicom na Institutu za filozofiju i društvenu teoriju i profesorkom na Američkom univerzitetu u Parizu Zonom Zarić.",Ekskluzivni gost Novog dana pisac Toni Parsons,2024-10-24
"Manjak zaposlenih, propisana organizacija rada, izostanak specijalizacije i stručne podrške centrima za socijalni rad glavni su problemi u sistemu socijalne zaštite, kaže specijalista za socijalno pravo Dragan Vulević. Ministarka za brigu o porodici i demografiju Milica Đurđević Stamenkovski izjavila je da je sistem socijalne zaštite u Srbiji veoma složen i da mu nedostaje efikasnosti, zbog čega je, kako je navela, uputila poziv na sastanak svim direktorima socijalih ustanova. Ona je najavila da će država uputiti određene mere ka centrima za socijalni rad kako bi se uspostavio bolji sistem rada i komunikacije, kao i da treba mnogo toga unaprediti. Komentarišući izjavu Đurđević Stamenkovski, specijalista za socijalno pravo Dragan Vulević za  je istakao da mu je drago da je resorna ministarka konstatovala da bi trebalo preduzeti određene mere, te da vidi 15 godina unazad ključna institucija – Centar za socijalni rad pada sve niže i niže. „Mislim da je sad na nivou otprilike donje granice dozvoljenog da još može da funkcioniše, ali da su potrebne određene radikalne intervencije kako bi se Centar za socijalni rad osposobio za one zadatke koje su date u dva ključna zakona – Zakona o socijalnoj zaštiti i porodični zakon Republike Srbije. Ukoliko reformišemo Centar za socijalni rad, mogu da konstatujem da smo onda reformisali kompletan sistem socijalne i porodično-pravne zaštite“, kaže Vulević. Đurđević Stamenkovski poziva direktore socijalnih ustanova, nezadovoljna efikasnošću Vesti 27. okt 2024 20 Vesti 27. okt 2024 20 A11: Država umesto jačanja „ekonomskog tigra“ da jača socijalna prava sve siromašnijeg društva Vesti 08. avg 2024 3 Vesti 08. avg 2024 3 Govoreći o problemima u centrima za socijalni rad, on kao glavne navodi manjak zaposlenih, propisanu organizaciju rada, izostanak specijalizacije i stručne podrške centrima za socijalni rad. „Manjak zaposlenih je jedan od problema, jer sada ima ispod propisanog normativa i standarda za funkcionisanje Centara. U sistemu Centara socijalni rad radi negde oko 1.400-1.450 psihologa, pedagoga, socijalnih radnika i pravnika. Kada oduzmemo pravnike koji imaju određenu upravnu pravnu, ali i onu stručnu dimenziju, ostalih radnika možda ima negde oko 1.200-1.250. Oni se brinu o 750.000 korisnika. I sada kada uparite taj broj, onda ćete videti da li je to moguće realizovati na određenom nivou“, objašnjava on. Kada je u pitanju propisana organizacija rada, Vulević navodi da je 2008-2009. godine donet pravilnik o unutrašnjoj organizaciji i standardima rada u Centrima za socijalni rad, koji je, kako navodi, dodatno unazadio rad Centara. „Potpuno je skoro, iako nije njegova intencija bila to, eliminisao tzv. timski pristup radu, gde će posebno na složenim pitanjima porodično-pravne zaštite učestvovati kompletan tim u oblasti socijalne zaštite. Kada je u pitanju smeštaj ili ostvarivanje prava na socijalnu pomoć, da moraju da učestvuju opet tim, ali u sastavu socijalni radnik, pravnik, pedagog ili psiholog, što zavisi od strukture, subjekta zaštite…“, kaže on. Ovo, kako ističe, dovodi do izostanka specijalizacije jer organizacija rada nameće voditelja slučaja. „Oni malo ujutro daju socijalnu pomoć, smeštju staru osobu u dom, a onda rade starateljstvo, usvojenje, hraniteljstvo, maloletnike sa poremećajem ponašanja, da li je asocijalan, da li delikvent. Gde je tu specijalizacija? Ne može jedan, koji nije posebno obučen, ima posebne veštine i znanja za rad sa pojedinim kategorijama korisnika“, objašnjava Vulević. Osim toga, on navodi i da je jedan od problema izostanak jedne stručne podrške centrima za socijalni rad. „U ranijem periodu postojala su dva pokrajinska zavoda, jedan Beogradski zavod i Institut za socijalnu politiku. To je ukinuto negde 1992. godine. Pokušaj da se reanimira bio negde 2008.-2009. kada je formiran Beogradski, u stvari Republički zavod za socijalnu zaštitu i pokrajinski u Novom Sadu. Ali oni jednostavno se bave određenim projektnim aktivnostima, a ono što bi bila njihova osnovna funkcija, pružanje stručne podrške i osposobljavanje stručnjaka u centrima za socijalni rad, da bi adekvatno odgovorili svom zadatku, je zatajilo“, kaže on. Ono što je, prema njegovom mišljenju, sada bitno urgentno uraditi, je pokušati da se odrede novi normativi i standardi o broju i strukturi zaposlenih radnika u centru. „Druga promena je unutrašnje organizacije rada da ponovo na neki način afirmišemo taj timski rad i specijalizaciju i obuku stručnjaka koji će raditi. Da ne nedostaje stručnjaka i stručnih saradnika“, kaže specijalista za socijalno pravo. Sve to, kako kaže, ne može bez saradnje ministarstava i uključivanja Ministarstva finansija. „Uvek je Ministarstvo finansija u svakoj vrsti osnaživanja nekog sistema. Bez para se ništa ne može dobiti. To je jedno. Ali treba da postoji i određena politička volja da se te pare angažuju i da se ostvari adekvatna saradnja između dva ministarstva – u ovom slučaju Ministarstva za rad i Ministarstva za brigu o porodici – da zajednički krenu u rešavanje ovog problema. Mene raduje što je taj problem konstatovan“, ističe Vulević.",Specijalista za socijalno pravo: Petnaest godina Centar za socijalni rad pada sve niže,2024-10-28
"Ukoliko bude osnovano, tužilaštvo koje će se baviti krivičnim delima počinjenim na Kosovu, imaće ograničene mogućnosti, između ostalog i zato što će procesuirati osobe koje nisu dostupne organima u Srbiji, izjavili su pravnik Dragutin Nenezić i Aleksandar Šljuka iz Nove društvene inicijative. Dodali su da je moguća i zloupotreba primene predloženog zakona o novom tužilaštvu, koja bi mogla da dovede do toga da se sudi ""nepodobnima"". Nakon najave Beograda da će osnovati tužilaštvo koje će se baviti krivičnim delima počinjenim na Kosovu od proglašenja nezavisnosti 2008. godine, napravljen je i predlog zakona. Predsednik Srbije Aleksandar Vučić najavio je da će specijalno tužilaštvo za područje Kosova imati zadatak da istraži i goni kriminalna i protivpravna dela službenika i zvaničnika institucija u Prištini. “Sve to mi deluje drugačije od onoga kako je bilo najavljeno. Pročitao sam predlog zakona i u njemu piše da će se suditi za sva dela učinjena posle proglašenja nezavisnosti, 2008. godine, što je šire od onoga o čemu je bilo reči. I u obrazloženju zakona piše da je sve usmereno pre svega na krivična dela koja su učinili tzv. privremeni organi samouprave, međutim ovako široko postavljeno, to može da bude bilo koje krivično delo po našem zakonu, učinjeno posle proglašenja nezavisnosti, što može da obuhvati apsolutno sve, uključujući i Srbe i Albance. Tako da nisam siguran kako će se taj deo primenjivati”, rekao je za  Dragutin Nenezić . Kosovsko tužilaštvo: Optužnica protiv L.D. zbog sukoba ispred opštine Zvečan Vesti 15. okt 2024 1 Vesti 15. okt 2024 1 On je dodao da nije jasno nikako će se prikupljati dokazi jer na Kosovu, kako je rekao, „više nema prisustva bilo kog organa koji bi mogao da prikuplja dokaze”. On je naveo i da su veoma kratki rokovi za formiranje novih organa. “Mislim da je sve šturo i uopšteno i dosta zavisi kako će se primenjivati. Ostaje da se vidimo kakva će praksa da bude”, naveo je Nenezić. On je skrenuo pažnju da će tužilaštvo o čijem je formiranju reč ticati samo krivičnih, ali ne i parničnih postupaka. “Dakle, ovo je vid “vaskrsavanja” organa koji su ugašeni, ali samo u krivičnom postupku. Dakle, ako je neko imao parnicu, na to se ovaj zakon ne odnosi”, objasnio je Nenezić. On je rekao da ne može da pretpostavi kako će izgledati suđenja za krivična dela počinjena na Kosovu, ali da će to “možda biti nalik suđenjima čelnicima NATO-a zbog bomardovanja SRJ 1999. godine”. “Dakle, procesi koji će se voditi pred našim organima protiv nekih ljudi nad kojima mi nemamo nikakvu kontrolu. Dakle, može da se sudi Aljbinu Kurtiju pred ovim sudom, ali šta će to da znači ako Kurti ne dolazi u Beograd? Ništa. Tako da mislim da je to veoma ograničeno”, ocenio je Nenezić. Odgovarajući na pitanje da li postoji rizik da se sudi “nepodobnima” on je rekao da je to moguće i da je najveći problem to što krivično delo po Krivičnom zakoniku u Srbiji može da bude, kako je rekao, “mnogo toga”. “Između ostalog, može da bude i čitav niz aktivnosti koje su sprovodili naši organi u vezi sa integracijom. Dakle, može se suditi i za to. Sa druge strane, može se suditi svakom ko učestvuje u kosovskom pravnom sistemu, jer je ion, iz ugla našeg Ustava protivpravan, tako da to široko i sve ostaje na onima koji će to primenjivati… Mislim da će praktičan domašaj biti ograničen”, ocenio je Nenezić. Proces za Banjsku trebalo da se nastavi pred organima o čijem formiranju je napravljen predlog zakona. “Moguće je da će se to desiti, jer postoji međunarodni pritisak. Ali kao što sam više puta rekao, ne znam kako će naši organi voditi taj postupak, na osnovu kojih dokaza kad oni, koliko znamo iz javnosti, ničim ne raspolažu. Obratili su se nekim zahtevom preko EULEKS-a, ali odgovor nisu dobili.”, kazao je pravnik Dragutin Nenezić. Moguća zloupotreba Aleksandar Šljuka iz Nove društvene inicijative je rekao da postoji, kako je rekao, „distinkcija između pravne i faktičke opravdanosti donošenja jednog takvog akta”. “Pravnu stranu je objasnio gosodin Nenezić. Mi smo, iako taj dokument navodi da će biti procesuirani svi koji su činili krivična dela posle proglašenja nezavisnosti Kosova, mislim da će, ako zakon bude usvojen, da se to desi pre svega zbog nedavnih događaja… Srbija nema efektivnu vlast, dakle niko nema može da bude uhapšen ako nije dostupan organima Republike Srbije i to je najveći problem sa ovim predlogom zakona”, rekao je Šljuka. On je dodao da je predloženi zakon “vid upozorenja svima koji su činili krivična dela” tj. koji su, kako je rekao, “deo ovog režima”. “Dakle, upozorenje pripradnicima srpske zajednice koji na neki način sarađuju sa aktuelnim režimom u Prištini i koji na taj način nanose neki vid štete kosovskim Srbima. Pitanje je kako se procenjuje ta šteta”, rekao je Šljuka. Dodao je da sve to otvara prostor za potencijalnu zloupotrebu primene predloženog zakona. “Dakle, otvara se prostor za se taj zakon primenjuje selektivno, možda na ljude koji nisu politički podobni, ili samo kao upozorenje upravo tim ljudima da preispitaju neke svojen odluke, jer ukoliko ono ne budu dospeli na teritoriju centralne Srbije, oni ne mogu uhapšeni I procesuirani. To stvara najveći problem”, zaključio je za  Aleksandar Šljuka iz Nove društvene inicijative.","Gosti : I ako bude osnovano, domet Tužilaštva za Kosovo biće ograničen, moguća i zloupotreba",2024-10-29
" Više javno tužilaštvo u Kruševcu predložilo je sudu da odredi pritvor do 30 dana muškarcu iz Donjeg Rataja, osumnjičenom za teško ubistvo svoje vanbračne supruge. Osumnjičeni D. I. (23) je u tužilaštvu izneo odbranu u kojoj je delimično priznao izvršenje krivičnog dela teško ubistvo D.M. koje mu je stavljeno na teret, saopšteno je iz tog tužilaštva. On se sumnjiči da je svojoj 23-godišnjoj emotivnoj partnerki naneo više udaraca po glavi i telu od kojih je preminula. Tužilaštvo navodi i da je D.I. kao mlađem punoletniku zbog izvršenja krivičnog dela teško ubistvo u pokušaju, izvrena 13. juna 2020. godine izrečena vaspitna mera upućivanja u vaspitno-popravni dok, a koja je obustavljena od daljeg izvršenja u toku 2023. godine. Kako su mediji tada izveštavali, D.I, koji je tada imao 19 godina, uhapšen je 2020. godine jer je nožem izbo trudnu nevenčanu suprugu D.M. Uhapšen mladić u Aleksandrovcu, na smrt pretukao devojku Vesti 29. okt 2024 28 Vesti 29. okt 2024 28 Zbog ubistva žene kod Aleksandrovca, Zaštitnik građana kontroliše MUP i Centar za socijalni rad Vesti 29. okt 2024 3 Vesti 29. okt 2024 3","Mladić iz Aleksandrovca priznao ubistvo nevenčane supruge, ranije hapšen zbog napada nožem na trudnu partnerku",2024-10-30
"TANJUG/ VLADIMIR ŠPORČIĆ Predsednik Srbije Aleksandar Vučić ocenio je da su odnosi Srbije i Mađarske ""na najvišem nivou"" tokom, kako je rekao, ""ne lake"" zajedničke istorije. Vučić je posle sastanka s mađarskim predsednikom Tamašom Šujokom, ocenio da dve države imaju „brojne zajedničke interese“ i da Srbija doživljava Mađarsku „ne samo kao strateškog političkog partnera nego kao iskrenog prijatelja“. „Mađarska kao država uživa veliku popularnost u Srbiji a mađarski narod doživljavamo kao iskreno prijateljski“, kazao je Vučić na zajedničkoj konferenciji za novinare u Palati Srbija u Beogradu. On je ocenio da ekonomija „na najbolji način potvrđuje“ političke veze dve države. Pročitajte još Mađarski predsednik stigao u Beograd, priređen svečani doček ispred Palate Srbije Vesti 28. okt 2024 10 Vesti 28. okt 2024 10 „Pre 12 godina naša trgovinska razmena iznosila je 768 miliona evra a ove godine ona iznosi 3,1 milijardu evra. Sa dvananeste, trinaeste pozicije Mađarska je danas postala četvrti trgovinski partner Srbije. To su izuzetni rezultati ali sam uveren da mogu biti bolji“, kazao je predsednik Srbije. Vučić je izrazio zahvalnost Mađarskoj na podršci evropskom putu Srbije, ali i na tome što ta zemlja, po njegovim rečima, mnoge strateške projekte izvodi sa Srbijom, poput izgradnje brze pruge Beograd-Budimpešta. „Nadam se da ćemo dan pre otvaranje brze pruge Novi Sad – Subotica biti u prilici da potpišemo izjavu o uspostavljanju bhrze pruge između Srbije, Mađarske, Severne Makedonije i Grčke, od Budimpešte do Patre. To će biti nešto neverovatno“, kazao je Vučić. On je kazao da je sa mađarskim predsednikom razgovarao i o ostvarivanju energetske stabilnosti, odnosno o gasu, nafti i elektrokonekciji. „Uradili smo idejni projekat naftovoda između Novog Sada i Mađarske, studija izvodljivosti biće gotova do kraja godine. To je za Srbiju od izuzetnog značaja, time vršimo diverzifikaciju mogućnosti izvora iz kojih dobijamu naftu“, kazao je predsednik Srbije. Vučić je dodao da će Srbiji biti „pouzdan“ partner Mađarskoj u snabdevanju gasom. „Uvek mogu da računaju na Srbiju kao što je Mađarska bila decenijama pouzdan partner u snabdevanju gasom“, kazao je Vučić. On je naveo da je sa predsednikom Mađarske razgovarao o evropskim i svetskim temama, poput rata u Ukrajini i predstojećih predsedničkih izbora u SAD, ali i o položaju Mađara u Srbiji i Srba u Mađarskoj. Vučić je ocenio da Savez vojvođanskih Mađara (SVM), kao deo vladajuće koalicije u Srbiji, predstavlja „most prijateljstva i bratstva“ sa Mađarskom. „Za mene, a siguran sam da će tu politiku nastaviti ko god bude upravljao Srbijom u budućnosti, politika odnosa prema Mađarskoj i Mađarima mora biti politika uzajamnog poštovanja, uvažavanja, prijateljskih i bratskih odnosa“, dodao je Vučić. Šujok: Budimpešta će učiniti sve da Srbija što pre postane članica EU Predsednik Mađarske Tamaš Šujok izjavio je u Beogradu kako će Budimpešta učiniti sve da Srbija što pre postane članica Evropske unije, ocenivši da bez toga nema dugoročne stabilnosti Balkana. „Za Mađarsku nema energetske bezbednosti bez Srbije i obrnuto. Srbija je pouzdan tranzitni partner Mađarske što se tiče snabdevanja gasom“, rekao je Šujok posle razgovora sa predsednikom Srbije Aleksandrom Vučićem. Šujok je izrazio nadu da će u narednim godinama biti uspostavljen železnički saobraćaj između Beograda i Budimpešte. „Zadovoljni smo što mađarski narod ima u Srbiji stabilnu poziciju i živi u sređenim okolnostima“, izjavio je Šujok i rekao da mu je velika čast što će danas u Čurugu prisustvovati „pomenu žrtvama jedne i druge strane“.",Vučić: Odnosi Srbije i Mađarske na najvišem nivou,2024-10-28
"Envato/mstandret Roditelji đaka žale se da mnogi nastavnici ne dozvoljavaju deci da kontrolne zadatke ponesu kući. Pošto su nastavnici u obavezi da u svojoj pedagoškoj dokumentaciji imaju kontrolne zadatke, oni ih ne daju đacima iz straha da ih neće vratiti. Uvid u test je zato moguć roditeljima koji dođu u školu, piše RTS. Roditelji osnovaca se žale da njihova deca nisu imala prilike da vide kako su uradili kontrolni zadatak ili da nisu mogli da ga ponesu kući. To, kako tvrde roditelji, predstavlja problem jer deca ne znaju gde su pogrešila, pa samim tim ne mogu ni da uče iz grešaka. „Nisu još dovoljno veliki da bi zapamtili ceo kontrolni, a nisu ni toliko mali da ne bi naučili iz te greške“, priča za RTS jedna od majki Mila Bratanović. Objašnjava da bi, kao roditelji, voleli da vide kontrolni, naročito zato što uzimaju dodatnu nastavu za svoju decu. „Dosta bi nam pomoglo kada bi tom nastavniku, koji daje privatne časove, mogli da pokažemo kontrolni i ukažemo na grešku koju je dete napravilo“, kaže Bratanovićeva. Obavezno je obezbediti uvid u kontrolni Nastavnik je u zakonskoj obavezi da kontrolni i pismeni zadatak ponudi učenicima na uvid kao i roditeljima koji to zatraže, kaže direktorka OŠ „Jovan Miodragović“ Vera Šainović. Ipak, kako pravilo o odnošenju testa kući ne postoji, nastavnici često odlučuju da to ne dozvole. „Deca nekad (kontorlni) izgube, pa ne vrate, dešavaju se nekad i zloupotrebe da se nešto dopiše, tako da je nastavnik nekad u problemu“, objašnjava Šainovićeva. Kako kaže, nastavnik je u obavezi da u svojoj pedagoškoj dokumentaciji ima i pismene provere, upravo zbog uvida od strane roditelja ili eventualne inspekcije prosvetnih nadzornika koji dolaze u škole. Analiza grešaka na času Kako bi se izbeglo gubljenje i zloupotreba testova, mnogi nastavnici organizuju ispravak kontrolnih i pismenih zadataka. Nastavnica srpskog jezika u OŠ „Pavle Savić“ Jovana Lučić kaže da postoji dogovor sa starijim razredima da se kontrolni zadaci ne nose kući. Objašnjava da se već na samom času analize kontrolnih zadataka učenici upoznaju sa ocenama i greškama. „Često učenici u svojim sveskama imaju i nastavnu jedinicu koja nosi naziv `analiza i ispravak kontrolnog zadatka`, gde oni prepišu zadatke u kojima su grešili i napišu tačne odgovore“, kaže Lučićeva. Roditeljska kontrola grešaka Školski psiholozi i pedagozi smatraju da je veoma važno da i roditelji imaju uvid u to gde su deca pogrešila, jer deca nisu uvek realna u proceni svog znanja. Navode da je potrebno da roditelji budu uključeni u čitav proces – od učenja do ocenjivanja i popravljanja ocena. Školski psiholog Jelena Kenić ističe da je najbolje da roditelj ima neku vrstu interesovanja za ono šta dete postiže i da bude u direktnom kontaktu sa nastavnikom koji je dao neki kontrolni zadatak i ocenio ga. „Manje je važno koja je ocena na kontrolnom. Mnogo je važnije da roditelj dobije informaciju koliko je dete napredovalo i šta se od njega očekuje“, kaže Kenićeva. Otvorena vrata kao rešenje problema Kontrolne i pismene zadatke roditelji mogu da pogledaju tokom otvorenih vrata koje organizuje svaki nastavnik. „Magična formula“ za dečiji razvoj: Ovakvi roditelji će imati jači uticaj na decu nego njihovi drugovi Lifestyle 24. okt 2024 3 Lifestyle 24. okt 2024 3 Kolektiv škole Miroslav Antić: Roditelj psovao, vređao, pretio i gađao flašom vode direktora Vesti 23. okt 2024 2 Vesti 23. okt 2024 2 Međutim, tokom jedne nedelje učenici imaju nekoliko testova, a otvorena vrata se često organizuju u periodu kada je većina roditelja na poslu. Pojedine škole rešile su taj problem tako što organizuju otvorena vrata nakon 17 časova, ali i time što su omogućili učenicima da fotografišu svoje testove. Direktorka OŠ „Jovan Miodragović“ Vera Šainović podseća da učenici mogu da koriste telefone za neki nastavni proces ili da fotografišu kontrolni. Isto tako, i roditelj može da fotografiše test, ali uz dozvolu nastavnika. Ipak, ne dozvoljavaju svi nastavnici da deca fotografišu testove, a pojedina deca nemaju mobilne telefone, tako da otvorena vrata ostaju jedino rešenje.",Roditelji se žale da nemaju uvid u kontrolne zadatke – deca testove ne mogu da ponesu kući,2024-10-29
"TANJUG/NENAD MIHAJLOVIĆ Predsednik Srbije Aleksandar Vučić izjavio je da Srbi ne smeju da zaborave da danas u Evropi nemaju bližeg prijatelja i saveznika od Mađarske ""po svakom pitanju"". Vučić je nakon blagosiljanja obnovljene katoličke Crkve Snežne Gospe u Žablju naveo da su dobrim odnosima između Srba i Mađara najviše doprineli nekadašnji predsednik Saveza vojvođanskih Mađara Ištvan Pastor i premijer Mađarske Viktor Orban, te da su još 2009. godine postigli dogovor da kada dođe do promene u Srbiji uspostave iskreno i dubinsko prijateljstvo između dve zemlje. „Da li je to bilo lako – nije, nije čak ni danas, posle vekova i decenija neslaganja, ponekad i mržnje, nije lako doći do toga ne samo da se poštujete, već da se međusobno podržavate. Mnogo truda, energije i dobre volje je potrebno za tako nešto“, rekao je Vučić. Dodao je da neodgovornim potezima to može preko noći da se sruši i da je zato važno „da vodimo računa da ono što smo posle mnogo vekova teškom mukom izgradili, više nikada ne srušimo“. „Zato i danas kada mi neko kaže da imamo većinu i da ne moramo da pitamo u nekom gradu Mađare za nešto, moj odgovor je – je li to politika koju ćete da vodite kada ne budem predsednik? Loša vam je ta politika, odmah je promenite i razumite da morate drugačije da je vodite“, rekao je Vučić. Kako je dodao, kada neko zaboravi natpise na mađarskom jeziku „mi Srbi moramo da ga opomenemo da tako nešto ne čini, jer mora da razume kakvu politiku mi vodimo“. Vučić je, osvrnuvši se na „mađarsku podršku Srbiji u UN“ prilikom glasanja o rezoluciji o Srebrenici, kazao da to nikada neće moći da zaboravi. „Mislim da će se u svetu odigravati stvari koje će doneti mnogo toga teškog u Evropi. Ali imam veliku nadu, da ćemo zajednički umeti da razumemo koliko je mir važan“, rekao je Vučić. On se zahvalio predsedniku Mađarske Tamašu Šujoku koji je juče došao u Beograd i koji, kako je naveo, „daje novi doprinos u stvaranju boljih odnosa između naših naroda“. „Ja ću, dok se bavim politikom, dati sve od sebe da naše odnose niko ne pokvari i brinuću o pravima Mađara“, dodao je Vučić. Blagosiljanju obnovljene katoličke Crkve Snežne Gospe u Žablju prisustvovali su predsednik Mađarske Tamaš Šujok, predsednik Saveza vojvođanskih Mađara Balint Pastor, predsednica Vlade Vojvodine Maja Gojković, kao i drugi srpski i mađarski zvaničnici. TANJUG/NENAD MIHAJLOVIĆ Predsednici Vučić i Šujok prethodno su položili vence u Muzeju žrtava racije „Topalov magacin“ u Čurugu. Šujok kaže da je obnova katoličke crkve u Žablju simbol mađarsko-srpskog prijateljstva i da jača veru u zajedničku evropsku sudbinu. „Došli smo iz Beograda i Budimpešte da prisustvujemo izuzetnoj svečanosti“, rekao je Šujok. On je rekao da „ovakav trenutak pokazuje jačinu i snagu hrišćanske Evrope“. „Obnova hrama može da utiče i na naše narode jer jača veru u ljudskost i veru u zajedničku evropsku sudbinu“, rekao je predsednik Mađarske. Šujok je naveo da dva naroda dugo idu putem pomirenja i u bratstvu, ističući u tome doprinos koji je imao predsednik Saveza vojvođanskih Mađara Ištvan Pastor. „Danas smo otvorili novo poglavlje u procesu tog pomirenja“, rekao je Šujok. On je dodao da su u Žablju i pravoslavni i katolički hram obnovljeni, kao i da se „u Srbiji i u Vojvodini poštuju svi koji žive, svi kojima je ovo rodna gruda, a između ostalog i Mađari“. Podsetivši da su obnovu inicirali lokalni ljudi, Šujok je rekao da je ona ostvarena zahvaljujući tome što su Mađari i Srbi sposobni da jedni drugima pruže ruku.",Vučić s predsednikom Mađarske: Srbi ne smeju da zaborave da u Evropi nemaju bližeg prijatelja i saveznika,2024-10-28
"BreizhAtao /  Ovih dana navršilo se 17 godina od svirepog ubistva Anele Hodžić iz sela Trpezi kod Berana u Crnoj Gori, a okrivljeni ubica Isad Muhović, koji je tada imao 44 godine, još izmiče pravdi i međunarodnoj poteri. Slučaj u Bijelom Polju podsetio je na to da ubice uprkos organizovanim poterama mogu veoma dugo da se skrivaju, što potvrđuje i slučaj iz Trpezi. „Crnogorska policija je tada raspisala crvenu interpolovu poternicu, koja je ješ uvek na snazi. Pričalo se neko vreme da je na Kosovu, ili u Novom Pazaru, uglavnom, ubica još uvek nije uhvaćen“, kazao je Portalu RTCG sagovornik iz beranske policije. Iz policije objašnjavaju da je moguće da se ubica toliko krije u nekom velikom gradu, uz promenu ličnog opisa i lažnu dokumentaciju. Isad je pomračenog uma jedne noći upao u kuću Hodžića u Trpezima, i Anelu, koja je imala 27 godina, ubio naočigled dva maloletna sina, od tri i pet godina, kao i njene majke. Kao motiv ovog tragičnog događaja, navođena ja njegova opsednutost prelepom Anelom, koja ga je, međutim, uporno odbijala. Ni te kobne noći ona nije željela da izađe ispred kuće kada je Isad pokucao na vrata i dozivao. Iziritiran, ubica je bahato, kakvu su mu osobinu uglavnom svi pripisivali, upao u sobu gde je Anela, ne sluteći ništa, mirno sedela sa sinovima kao i majkom. Crnogorska policija i vojska ne uspevaju da uđu u trag dvostrukom ubici Region 28. okt 2024 1 Region 28. okt 2024 1 „Bez razmišljanja ili bilo kakve opomene on je izvadio revolver i hladno joj pucao u glavu. Onda se okrenuo i nestao u noć. Sve se odigralo tako brzo da nismo stigli nikoga da zovemo u pomoć, iako je prva kuća rodbine udaljena svega dvadesetak metara“, ispričala je tada majka nesrećne devojke. Jedan jedini metak bio je koban. Anela je neko vreme davala znake života i transportovana je do Berana. Metak je pogodio u čelo i izašao na potiljak. Davala je neke znake života, ali već u Beranama bilo je jasno da nema pomoći. Ipak je hitno upućena za Podgoricu, ali je preminula u putu. Ubici je u tom haosu koji je nastao, i dok su ga svi tražili po Bihoru, uspelo da se vrati prema gradu, do desetak kilometara udaljenog sela Police, i da se noć-dve krije kod jednog svog prijatelja, u čijem bunaru je pronađen kolt iz koga je pucano. Prijatelj mu je omogućio da dođe čak i do mobilnog telefona sa kojeg je uputio preteće pozive rođacima nesrećne devojke. Odatle se nekako neopaženo domogao planine Cmiljevice, u blizini granice sa Kosovom, gde inače Poličani imaju svoje katune. Policija je uzalud stezala obruč u tom pojasu. Isad je, po svemu sudeći, makar se tako verovalo, prešao ilegalno na Kosovo, o čemu je obavešten UNMIK. Tu mu se izgubio svaki trag, i do danas nema nikavih naznaka gde je dalje mogao da ode. Anelini rođaci sa nevericom su izražavali nadu da ubica možda i nije otišao daleko, i da tih dana nije uspeo da stigne do zapadnoevropskih zemalja, gde je nekada boravio. Tamo su odmah svuda istaknuti njegova fotografija i poternica. Čim je majka nesrećne devojke otišla i sama nazad za Nemačku, policija je odmah zadržala u dužem razgovoru i uzeli su sve podatke o ubici, tako da je bilo teško poverovati da je mogao preći bilo kakav zvanični granični prelaz. Da li je ostao na Kosovu, da li je prešao u Srbiju, Albaniju, Makedoniju ili stigao do zapadnoevropskih zemalja? Da li je imao hrabrosti da se vrati u Crnu Goru, pitanja su na koja ni danas nema odgovora. Sumnja da bi Isad mogao da se, možda, krije u zapadnoj Evropi podgrejana je činjenicom da je on nekada živeo u Švajcarskoj, gde je, navodno, imao i porodicu. Opširnije na RTCG.","Bio opsednut lepom Anelom: Ubica 17 godina izmiče pravdi, pričalo se da je na Kosovu, u Novom Pazaru…",2024-10-29
"/siam.pukkato Broj dece obolele od meningitisa u Republici Srpskoj je, prema poslednjim informacijama, porastao. Trenutno je devetoro mališana hospitalizovano na Klinici za za dečje bolesti UKC Republike Srpske, objavila je RTRS. „Najmlađe dete je uzrasta 17 meseci, a najstarije 12 godina. Opšti infektivni sindrom, pozitivni meningealni znaci. Svi su trenutno stabilni“, navode iz UKC-a. Napomenuli su i da ne hospitalizuju osobe sa znacima neuroinfekcije koje su starije od 15 godina. Samo dan ranije, u četvrtak, javnost je obaveštena da je virusni meningitis potvrđen kod četvoro mališana iz Kotor Varoši-",Porastao broj dece obolele od meningitisa u Republici Srpskoj,2024-10-25
"Schutterstock/TheCorgi Neformalno tržište privatnih časova za osnovce i srednjoškolce u Srbiji vredi otprilike oko 110 miliona evra godišnje, najmanje 30 odsto ukupnih plata nastavnog osoblja u školama. Nadležni prosvetni organi ne žele da objasne zašto tolerišu ovaj paralelni sistem obrazovanja „na crno“. Odgovor daju istraživanja u Evropi, koja pokazuju da za razliku od zapadnih zemalja, gde su privatni časovi deo legalnog tržišta, u postkomunističkim zemljama oni su prećutno postali način da nastavnici sa malim zaradama poprave svoj status, piše magazin Biznis i finansije. Oglašavanje privatnih časova u Srbiji, od devedesetih godina prošlog veka kada je bilo više štrajkova i nestašica struje nego nastave, pa do danas kada učimo onlajn, poprimilo je tolike razmere da se oglasi za časove mogu naći i na sajtu Kupujem-prodajem. Aktivni profesori, profesori u penziji, profesori bez posla, stručnjaci raznih fela, pa čak i studenti, sve su to predavači koji se na neformalnom tržištu obrazovanja u Srbiji pojavljuju kao slamka spasa za đake kojima treba pomoć u učenju. Ko je „pobrkao lončiće“: Natprosečne ili ispod proseka – za koliku platu rade učitelji i nastavnici i šta to traže od države Ekonomija 27. sep 2024 69 Ekonomija 27. sep 2024 69 S druge strane, piše magazin Biznis i finsnsije , „kupci“ ovakvih usluga su sve mlađeg uzrasta, jer se sa privatnim časovima počinje već tokom pripreme dece za polazak u osnovnu školu. Uči se sve, matematika, srpski, strani jezici, prirodne nauke… Privatni časovi su najjeftiniji u manjim gradovima i na selu, gde se kreću od 400 do 800 dinara, negde do 1.200 dinara. Što je veća sredina i prosečna zarada, to su veće i cene za ovakve usluge. Ali, bez obzira na razlike, način plaćanja je isti – novac se daje na ruke. To znači da ovaj vid dodatnog obrazovanja funkcioniše kao neformalno tržište, za koje nema zvanične evidencije. Kvantitet ne daje kvalitet Ako državna kasa ostaje prazna, da li su zahvaljujući ekspanziji privatne nastave makar đačke glave punije? Stiče se utisak da ona ne čini đake kompetentnijim i samostalnijim, kažu za B&F na Pedagoškom fakultetu u Somboru, gde se obrazuju budući učitelji. Kolike su plate nastavnika u susednim zemljama: Srpski učitelji kaskaju za komšijama Vesti 05. okt 2024 37 Vesti 05. okt 2024 37 „Zapažamo da nivo znanja opada iz godine u godinu kod većine novoupisnih studenata. Zato smo primorani da u svojim predavanjima polazimo od osnovnih znanja. Tu mislim na fundamentalna znanja iz osnovne škole, koja se nekako u toku školovanja izgube“, navodi dr Gordana Kozoderović, profesorka bioloških predmeta i metodike prirodnih nauka na Pedagoškom fakultetu u Somboru. Ona ističe da nove generacije studenata nisu u stanju da povezuju činjenice i fenomene iz svakodnevnog života, da kritički razmišljaju, formiraju sopstvene stavove zasnovane na argumentima, niti iskazuju kreativnost. Razlike među sadašnjim i studentima od pre petnaestak godina primećuje i dr Dejan Molnar, profesor na Ekonomskom fakultetu u Beogradu. „Pažnja studenata je danas kraća, a uočavam da su usmereniji na konkretna i primenljiva znanja i veštine. Navikli su na dostupnost različitih informacija i orijentisani su na digitalne tehnologije, sadržaje i načine komunikacije. Primetno je, takođe, da kada god mogu biraju pismeni način polaganja ispita, umesto usmenog, koji je ranije bio dominantan. Moj je utisak da često ne prave jasnu razliku između znanja i informisanosti“, ocenjuje Molnar. Privatne časove u Srbiji pohađa oko 205.000 učenika Na pitanje kako proceniti tržište privatnih časova osnovaca i srednjoškolaca, s obzirom da nema zvaničnih podataka, Molnar kaže da je to moguće ali uz niz pretpostavki. On je za B&F izveo računicu o vrednosti tržišta privatnih časova za osnovce i srednjoškolce u Srbiji, po kojoj oko 35,4 odsto đaka pohađa privatne časove. U račun je ušao broj nastavnika, njihovo radno vreme i zarade, prosečna cena privatnog časa od 10 evra i ukupan broj učenika u redovnim školama (državnim i privatnim), koji je u prošloj školskoj godini iznosio 500.514 đaka u osnovnoj i 225.423 u srednjoj školi. „Pretpostavimo, najpre, da neku vrstu privatnih časova pohađa pet odsto đaka nižih razreda, svaki treći učenik viših razreda osnovne škole i svaki drugi srednjoškolac. Ovako procenjen broj učenika koji idu na ove neformalne edukacije iznosi oko 205.000 učenika“, navodi sagovornik magazina Biznis i finansije. Dodatne pretpostavke su da se usluge privatnih časova koriste samo u toku trajanja školske godine, devet meseci godišnje, da prosečan đak na mesečnom nivou ukupno šest puta ide na časove i da jedan čas u proseku košta 10 evra. „Na bazi ove logike se može preračunati da bi tržište privatnih časova u Srbiji moglo da vredi otprilike oko 110 miliona evra na godišnjem nivou. Naime, toliko novca bi prema ovoj računici građani Srbije mogli da izdvajaju za dodatno obrazovanje svoje dece izvan formalnog školskog sistema“, procenjuje Molnar. Profesor ovoj kalkulaciji dodaje podatak da je sa osnovcima u Srbiji prošle godine radilo ukupno 52.389 nastavnika, od čega je angažovanih sa punim radnim vremenom bilo 31.429, što je 60 odsto od ukupnog broja. Takođe, sa srednjoškolcima je radilo 30.311 nastavnika, od čega sa punim radnim vremenom 14.417 ili 47,6 odsto. Kada se uporedi broj učenika i profesora, dolazi se do brojke od 16 đaka na jednog nastavnika sa punim radnim vremenom u osnovnoj školi i 15,6 đaka na jednog nastavnika u srednjoj školi. Jesu li nastavničke plate ispod ili iznad proseka: Skupštinska rasprava Nikezića i Malog Ekonomija 24. sep 2024 15 Ekonomija 24. sep 2024 15 „Zarad bolje predstave o veličini ovog posla, vrednost neformalnog tržišta privatnih časova možemo uporediti sa ukupnim godišnjim fondom zarada nastavnog osoblja koje radi u osnovnim i srednjim školama sa punim radnim vremenom. Tokom 12 meseci za ovih oko 46.000 nastavnika se izdvoji približno 375 miliona evra, ako uzmemo da je prosečna neto zarada za 2023. godinu u sektoru obrazovanja bila oko 80.000 dinara mesečno. Može se zaključiti da je tržište takozvanih privatnih časova prilično obimno, dostiže 30 odsto od ukupnih plata nastavnog osoblja u školama, mada je po svoj prilici i veće od iznetih procena“, zaključuje Molnar. Ministarstvo prosvete i nadležna inspekcija nisu odgovorili na pitanja B&F-a da li imaju podatke o tržištu privatnih časova u Srbiji, koliko je ova vrsta paralelnog obrazovanja u skladu sa propisanim školskim programima i zašto se toleriše ovakav rad „na crno“? Odgovore nisu dobili ni od iz Zavoda za vrednovanje kvaliteta obrazovanja o tome kakav je stav struke prema tržištu privatnih časova i koliko ova vrsta nastave utiče na kvalitet obrazovanja mladih. Milijarde za „obrazovanje iz senke“ Ako kalkulacija koju je izveo profesor Molnar za Srbiju deluje neverovatno, šta reći o podatku da roditelji u Francuskoj i Nemačkoj troše više od tri milijarde evra godišnje na dodatno obrazovanje svoje dece. Ovo je pokazao izveštaj o „obrazovanju u senci“ koji je 2011. godine za Evropsku komisiju izradio Mark Brej, profesor na Univerzitetu u Hong Kongu. On je zaključio da su privatni časovi postali veoma unosan posao, što potvrđuju i noviji podaci za neke evropske zemlje. Tako se navodi da je 2016. godine, od ukupnog broja đaka koji su u Francuskoj pohađali privatne časove, skoro polovina to činila jednom nedeljno, više od trećine dva puta, a oko 15 odsto njih tri i više puta tokom nedelje. U izveštaju se konstatuje da su ovo velike brojke za zemlju u kojoj je pohađanje privatnih časova ranije bilo retko. Podaci za Holandiju govore da su troškovi domaćinstava za „obrazovanje u senci“ porasli za 160 odsto između 2005. i 2016. godine, dok je anketa među učenicima starosti od 11 do 16 godina, koja je sprovedena 2018. u Engleskoj i Velsu, pokazala da je 41 odsto ispitanika u Londonu imalo privatne ili kućne poduke, dok je u ostatku zemlje njih 27 odsto uzelo dodatne časove. Istraživanja u Evropi, međutim, ukazuju na neke bitne razlike između zapadnih i istočnih zemalja kada je reč o ciljevima i poreskom tretmanu ovakvih usluga. U Zapadnoj Evropi privatni časovi prvenstveno služe za sticanje znanja koja će mladima obezbediti prednost u zapošljavanju i deo su legalnog tržišta obrazovanja. Nasuprot tome, u bivšim komunističkim zemljama privatni časovi većinom su i dalje namenjeni nadoknađivanju školskog gradiva i to je prećutno postao način da nastavnici sa malim zaradama poprave svoj status. Studija koju je finansirao Institut za otvoreno društvo, a koja je obuhvatila devet bivših socijalističkih zemalja, od kojih su tri članice Evropske unije, pokazala je da se većina učenika priprema za fakultet na privatnim časovima.",Koliko vredi tržište privatnih časova u Srbiji: Neke računice pokazuju – oko 110 miliona evra godišnje,2024-10-26
"Gradonačelnik Beograda Aleksandar Šapić kazao je danas da u Beograd uvodi evropske standarde, koji podrazumevaju i semafore u kružnom toku, konkretno na Brankovom mostu, čiji cilj je da zamene saobraćajnog policajca u špicu. Naveo je da ti semafori neće imati zeleno svetlo, već samo crveno i trepćuće žuto. Semafor na kružnom toku na Brankovom mostu počeće da funkcioniše sutra od 7.00. „Kružni tok ima svoja pravila i to se neće promeniti. Kada se upali trepćuće žuto, imate pravo da se uključite u kružni tok, ali poštujući njegova pravila. Crveno će menjati saobraćajca u toku špica“, pojasnio je Šapić. Dodao je da će biti i pešački prelaz za pešake, koji će moći da prelaze kada je crveno za vozače. Rekao je i da će semafor na kružnom toku na Brankovom mostu biti uključen samo u špicu – od 7.00 do 10.00 i od 14.30-18.30, a ostali deo dana će biti prohodan bez paljenja crvenog, odnosno biće trepćuće žuto svetlo. Vikendom neće raditi semafor. Semafore na Slaviji postavljaće stranci, jer mi „nemamo stručnjake“ Najavio je i da se planira i da se uvedu semafori i na kružnom toku na Slavije, po ugledu na evropske metropole, poput Barselone, Berlina, MIlana, i da bi oni bili u samom kružnom togu. Povezane vesti Predsednica Evropske federacije novinara pita Šapića: Šta vam to treba? Vesti 28. okt 2024 35 Vesti 28. okt 2024 35 Evropska federacija novinara o Šapićevom targetiranju : Opasno raspirivanje mržnje Vesti 25. okt 2024 3 Vesti 25. okt 2024 3 Kazao je da mi nemamo stručnjake koji mogu da naprave plan za te semafore, i da se nada da će nam pomoći stranci u tome. U planu je i regulisanje saobraćaja na Autokomandi, odnosno postavljanje semafora, što bi trebalo da se desi za oko mesec dana. Dodao je i da postoji ideja da se ispod kružnog toka na Autokomandi napravi podvožnjak, kao i da je procena da to ne bi bilo tako kompleksno. Novi most krajem 2026. ili početkom 2027. Beoinfo Takođe je najavio da bi novi most, umesto Starog savskog mosta, trebalo da bude gotov krajem 2026. i početkom 2027. I ispred ovog mosta biće kružni tok. Očekuje se da isto vreme bude završena jedna cev tunela i da se počne sa gradnjom druge. Početak radova se očekuje u novembru. „Želimo da pustimo tunel godinu i po dana posle mosta, a godinu dana će trajati izmeštanje instalacija iz Bulevara despota Stefana, gde će se ukopavati tunel“, poručio je Šapić. Ja sam doneo političku odluku o kružnim tokovima i semaforima Na pitanje  da li se razmišljalo da se radi denivelacija, odnosno pravljenje nadvožnjaka i podvožnjaka na prometnim raskrsnicima, što stručnjaci smatraju najboljom odlukom, on je kazao da bi to bilo super, ali tada bi sve stalo. Naveo je da je političku odluku o pravljenju kružnih tokova i semafora u njima doneo on, posle višemesečnog razgovora sa stručnjacima iz grada. „Kružni tok u Vladimira Popovića i Zorana Đinđića biće najvažnija saobraćajnica u državi, ne u Beogradu, jer će sa njega moći da se bira na koji ćete most“, naveo je. Upitan kako tumači navode inicijative Most ostaje da se Stari savski most uklanja bez dozvole i da ne postoji projekat za novi most, on je rekao da je Ministarstvo saobraćaja pre mesec dana dalo dozvolu za uklanjanje mosta, kao da i izvođač radova Power China radi u skladu sa zakonom, da postoji naravno projektna dokumentacija. Što se tiče izmeštanja glavne autobuske stanice na Novi Beograd, naveo je da je regulacioni plan za to donet još 2003. godine, da se od tada promenilo pet gradonačelnika i ko zna koliko gradskih uprava, a njegov doprinos je samo utoliko što je podstakao da se ubrzaju radovi.","Šapić: Semafor u kružnom toku na Brankovom mostu neće imati zeleno svetlo, počinje da radi sutra u 7.00",2024-10-29
"/ Andrei_Diachenko Radio-televizija Srbije raspisala je javni konkurs za glavne i odgovorne urednike Drugog i Trećeg programa Radio Beograda na period od četiri godine. Udruženje novinara Srbije (UNS) je danas ;prenelo da u tekstu o konkursu na sajtu RTS piše da je rok za slanje prijava 30 dana od dana objavljivanja konkursa, ali nema datuma kada je konkurs objavljen. PR tog javnog servisa Duška Vučinić je za UNS rekla da je konkurs objavljen 25. oktobra na sajtu i u Službenom glasniku RS, što znači da je rok za slanje prijava 24. novembar 2024. godine. Pročitajte još (VIDEO) Prletov kačket i Krigerova uniforma u Galeriji RTS: Izložba povodom pola veka „Otpisanih“ Kultura 19. sep 2024 7 Kultura 19. sep 2024 7 U Konkursu se navodi da kandidati za glavne i odgovorne urednike ne mogu biti nosioci javne funkcije, ni funkcije u političkoj stranci, kao ni lica koja po zakonu ne ispunjavaju druge uslove za obavljanje tih funkcija. „Upravni odbor RTS će imenovati glavne i odgovorne urednike navedenih programa u roku od 45 dana od dana otvaranja prijava na konkurs u skladu s Pravilnikom o postupku i uslovima izbora imenovanih lica, a ukoliko odluka u navedenom roku ne bude doneta, raspisuje se novi javni konkurs“, prenosi UNS. O rezultatima javnog konkursa kandidati će biti obavešteni u roku od osam dana od dana donošenja odluke o izboru.",Konkursi za glavne urednike Drugog i Trećeg programa Radio Beograda,2024-10-29
" Telekom Srbija pripaja četiri preduzeća koja su već u njegovom stoprocentom vlasništvu. Nacrt ugovora o statusnoj promeni pripajanja objavljen je na sajtu Agencije za privredne registre. Četiri odvojena preduzeća: KDS Internet TV d.o.o. Zaječar, Film klub extra d.o.o. Beograd, Krajnalić komunikacije d.o.o. Niš i Teledirekt d.o.o. Beograd, pripojiće se Telekomu Srbija i prestaće da postoje, predviđeno je Nacrtom ugovora o statusnoj promeni pripajanja. Novo zaduživanje: Telekom emitovao evroobveznice od 900 miliona dolara Ekonomija 22. okt 2024 21 Ekonomija 22. okt 2024 21 Sva četiri preduzeća već su u stoprocentnom vlasništvu državnog Telekoma – dva su kupljena u februaru, a dva u aprilu ove godine. Film klub extra je preduzeće registrovano za proizvodnju kinematografskih dela, audio-vizuelnih proizvoda i televizijskog programa, a vlasništvo Telekoma postalo je 9. februara 2024. Na dan 30. jun 2024. ima imovinu od 436.779,57 dinara i nula dinara obaveza, dok je kapital jednak imovini. Imovina i obaveze se prenose na Telekom. KDS Internet TV je firma registrovana za kablovske komunikacije, u vlasništvu Telekoma je od 20. februara 2024. Firma na dan 30. jun 2024. ima imovinu vrednu 2,48 miliona dinara, obaveze od 1,49 miliona dinara, kao i kapital od 1,5 miliona dinara. Imovina i obaveze se prenose na Telekom. Teledirekt je preduzeće registrovano za ostalu trgovinu na malo izvan prodavnica, tezgi i pijaca, a u vlasništvu Telekoma je od 10. aprila 2024. godine. Na dan 30. jun 2024. firma ima imovinu od 364 miliona dinara, obaveze od 307,5 miliona dinara, i kapital od 56,6 miliona dinara. Imovina i obaveze se prenose na Telekom. Krajnalić komunikacije je preduzeće registrovano za bežične komunikacije, u vlasništvu Telekoma je od 26. aprila 2024. Na dan 30. jun 2024. ima imovinu od 66 miliona dinara, obaveze 14 miliona dinara, i kapital od 51,7 miliona dinara. Imovina i obaveze se, takođe, prenose na Telekom.",Telekom Srbija pripaja četiri firme,2024-10-28
" Ministarstvo građevinarstva, saobraćaja i infrastrukture raspisalo je javnu nabavku za proširenje kapaciteta Luke Prahovo, a procenjena vrednost posla je oko 4,2 milijarde dinara bez PDV. Kako je precizirano u dokumentaciji, reč je o rekonstrukciji i dogradnji postojećih objekata i izgradnja novih lučkih kapaciteta Luke Prahovo, a posao će se obavljati fazno. Ponude se mogu dostaviti do 2. decembra. Više detalja o njenoj prodaji pogledajte na portalu eKapija .",Tender za proširenje kapaciteta Luke Prahovo,2024-10-29
"Pred sednicu Skupštine Grada Loznice ispred ulaza u zgradu nastalo je komešanje, kada je narodni poslanik Aleksandar Jovanović Ćuta pokušao da uđe na sednicu. Okupljeni aktivisti pokušali su da kažu da Jovanović ima pravo da prisustvuje sednici kao narodni poslanik. Čulo se: „Ćuta ima pravo da učestvuje“, „Imamo pravo da uđemo, Loznica je naš grad“… Jedna osoba koja nije htela da se predstavi ekipi , počela je da vređa Jovanovića. „Pravite incident, kakav prostorni plan, lažete narod“, „Idi popij par vinjaka“, izjavio je. Jovanović je pokušao da na vrata zgrade zalepi papir sa natpisom „Nećete kopati“, ali je obezbeđenje odmah pocepalo papir. Danas bi trebalo da se održi sednica Skupštine Grada Loznice . Pred odbornicima je ostavka dugogodišnjeg gradonačelnika Vidoja Petrovića, a na dnevnom redu nema Prostornog plana za Projekat „Jadar“. Šta će se na sednici sve dešavati televizija  neće moći da prati iznutra, pošto joj nije odobrena akreditacija. Odbornica SNS Dragana Lukić, koju vide kao novu gradonačelnicu koja će na to mesto zameniti Vidoja Petrovića, koji je podneo ostavku u avgustu, rekla je da će se o tome odlučivati na nekoj drugoj sednici, a da danas to nije tačka dnevnog reda. Nakon guranja ispred ulaza, obezbeđenje je nešto posle 10 sati zatvorilo vrata, a većina odbornika je ušla na sednicu. Ćuta je na staklo uspeo da zalepi papir: „STOP rudniku litijuma“. POVEZANE VESTI: Jovanović Ćuta u Loznici: Ovo je potencijalno mesto zločina, ne znamo šta je u glavi psihopate Vesti 25. okt 2024 4 Vesti 25. okt 2024 4 Zaseda Skupština Grada Loznice, televiziji  ponovo nije odobrena akreditacija Vesti 25. okt 2024 4 Vesti 25. okt 2024 4","Incident ispred zgrade Skupštine Grada Loznice, Ćuta pokušao da uđe na sednicu (VIDEO)",2024-10-25
"Schutterstock/TheCorgi Univerzitet u Beogradu, koji je dobro pozicioniran među prvih 500 univerziteta na Šangajskoj listi, često je omiljen izbor za studente sa Balkana. Damjan Balkoski (29) iz Severne Makedonije, 2017. je upisao doktorske studije arhitekture, jer u njegovoj zemlji tada nije bilo akreditovanih doktorskih studija u tom fahu. Ali, kaže, to nije bio jedini razlog da se odluči za Beograd. „Za mene je presudna bila saradnja sa svetskim fakultetima arhitekture. Po završetku studija moguće je uspostaviti saradnju sa svim vodećim naučnim i obrazovnim institucijama, ne samo u regionu, već i u Evropi i šire“. Po završetku studija u Beogradu, očekuje da će brzo završiti postupak priznavanja svojih akademskih kvalifikacija u svojoj zemlji. Tokom studija nije imao problema sa birokratijom i nada se da će sporazum o priznavanju diploma i stručnih kvalifikacija arhitekata, potpisan u okviru Berlinskog procesa, koji omogućava zapošljavanje u arhitekturi i građevinarstvu širom Zapadnog Balkana, dodatno olakšati administrativni proces. Berinski proces – dobro smišljeni sporazumi U okviru inicijative Berlinskog procesa, lideri šest zemalja Zapadnog Balkana obećali su da će kvalifikacije u visokom obrazovanju biti priznate istovremeno, čime će se skratiti vreme čekanja i smanjiti troškovi. Ukupno su potpisana tri sporazuma. Dva od njih, koja se odnose na međusobno priznavanje kvalifikacija u visokom obrazovanju za lekare, stomatologe i arhitekte, ratifikovanle su svih šest zemalja, dok je treći sporazum koji obuhvata medicinske sestre, veterinare, farmaceute i babice, ratifikovala samo Crna Gora. Prema Savetu za regionalnu saradnju, koji je osnovala Evropska komisija s fokusom na pomoć zemljama Zapadnog Balkana, sporazumi se primenjuju na javne univerzitete i postepeno proširuje na privatne univerzitete. U njima se između ostalog navodi da proces nostrifikacije ne sme da traje duže od 14 dana i da se ukidaju postojeće takse za prijavu. Potrebna harmonizacija sa domaćom regulativom i EU Međutim, efikasna primena prva dva sporazuma – i dalje je zaglavljena u birokratskim procesima. To obeshrabruje slobodnu razmenu znanja između dve ključne grupe: akademskih profesora i master studenata. Despina Tumanoska, iz vodećeg severnomakedonskog Instituta za ekonomska istraživanja i politiku – Finance Think, kaže da glavni razlog koji stvara prepreke u ovom procesu jeste činjenica da se potpisani sporazumi preklapaju sa postojećim domaćim regulativama i već potpisanim bilateralnim sporazumima: „Potrebna je njihova harmonizacija, kao i usklađivanje sa regulativom EU: međusobno priznavanje diploma i kvalifikacija treba da se uskladi sa postojećim sistemom nostrifikacije i da ima jednak tretman u postupku nostrifikacije bez obzira na zemlju u kojoj su kvalifikacije stečene.“ „Lavirintske procedure“ Ovaj faktor negativno utiče na buduće studente koji žele da započnu osnovne studije u bilo kojoj zemlji regiona. Najviše su pogođene Albanija i Crna Gora. Povezane vesti Srce: Imenovanje studenta prorektora BU uvreda za sve studente i akademsku javnost Vesti 15. okt 2024 2 Vesti 15. okt 2024 2 Kako preživeti u najskupljem gradu u Srbiji: Studenti, nova akademska godina i staro pitanje Vesti 20. okt 2024 13 Vesti 20. okt 2024 13 U Albaniji, podaci koje je dostavilo Ministarstvo unutrašnjih poslova o studentskim vizama u 2023. pokazuju da je izdato samo osamnaest studentskih viza za Kosovo, šest za Severnu Makedoniju i jedna za Crnu Goru. Nije bilo odgovora sa univerziteta u Crnoj Gori. Besa Kadriju, profesorka u Skoplju osvetljava birokratske prepreke širom regiona. „Lavirintske procedure za uzajamno priznavanje i dalje traju,” primećuje ona, pominjući duge periode čekanja za zvaničnu dokumentaciju, posebno unutar ministarstava obrazovanja i nauke. Kada su nadležna ministarstva prosvete u Albaniji, Severnoj Makedoniji i Crnoj Gori bila pitana za objašnjenja, ponudila su nejasne i neadekvatne odgovore, a u nekim slučajevima i nekompetentne reakcije. Kako ističe najveći i najstariji univerzitet u Severnoj Makedoniji – Univerzitet „Sv. Kiril i Metodij“, upravo je procedura nostrifikacije tačka gde proces najviše zapinje. „Proces nostrifikacije diploma iz prethodnog obrazovanja u Ministarstvu prosvete i nauke je dug, i u nekim slučajevima studenti ne mogu da se upišu u predviđenom roku, zbog čega su prinuđeni da nastave proceduru pred organima Ministarstva unutrašnjih poslova kako bi dobili vizu.“ Savet za regionalnu saradnju, u izveštaju za 2022. navodi da je „potrebno više novca i kvalifikovanih ljudi kako bi se poboljšao nivo međuinstitucionalne i unutarinstitucionalne koordinacije odgovornih ministarstava i agencija.“ Rad u regionu: (Ne)mogući scenario Ovaj problem ilustruje slučaj Romine Radonšići, profesorke koja predaje u Albaniji i Bosni i Hercegovini. Ona kaže da je bilo teško nostrifikovati njenu diplomu, jer zvanje vanrednog profesora nije priznato kao profesionalna kvalifikacija u Albaniji i Severnoj Makedoniji. Takođe, za nju je nemoguće da predaje na Kosovu jer te dve zemlje međusobno ne priznaju diplome. „Za mene je veoma teško raditi u okruženju koje mi skoro onemogućava da ostvarim svoje pravo na predavanje, za koje sam godinama ulagala trud,“ kaže Radonšići. Dok sporazumi koji omogućavaju slobodno kretanje stručnjaka nailaze na poteškoće u primeni, emigracija se nastavlja zbog sporog rasta plata i ograničenih mogućnosti za zapošljavanje. Iako je prvi sporazum za lekare, stomatologe i arhitekte ratifikovan u sve tri zemlje, Ministarstvo unutrašnjih poslova Albanije i Severne Makedonije nije zabeležilo nijedan zahtev za dozvole za ove profesije, dok institucije u Crnoj Gori nisu odgovorile na zahtev za podatke. Inicijativa za stvaranje slobodnog tržišta rada za stručnjake još nije dala konkretne rezultate, delimično zbog gotovo iste prosečne plate u svakoj zemlji. Prema izveštaju RCC, ekonomije Zapadnog Balkana nisu mnogo diverzifikovane i stoga traže više nekvalifikovanih radnika. Stalni manjak radne snage u regionu ukazuje na potrebu za zajedničkim naporima u reformi politika i izgradnji institucija. Dok Zapadni Balkan teži jedinstvu radi privlačenja investitora, tržište radne snage i dalje čeka na rešenja.",Kroz lavirint do priznavanja diplome na Balkanu,2024-10-27
"Tanjug/PKS/Boban Ristić Predsednik Privredne komore Srbije (PKS) Marko Čadež istakao je važnost strateške saradnje sa Kinom, kao ključnu za privredni napredak Srbije i šireg regiona, ali i značaj povezivanja ideja i tehnologija svih zemalja članica Alijanse privrednih komora Novog međunarodnog trgovinskog koridora kopno-more (ILSTC), objavila je PKS. Čadež je, u intervjuu za Kinesku medijsku grupaciju (KMG), naveo da je na okruglom stolu u kineskom gradu Čongćingupovodom osnivanja ILSTC-a, koja povezuje zapadnu Kinu sa zemljama Jugoistočne Azije i Evropom, predstavio inicijativu Srbije za osnivanje „Saveza ideja i tehnologija“ koji bi uključivao sve njene članice s ciljem snažnijeg međusobnog transfera znanja i tehnologija. Smatra da bi ova inicijativa povezala tržišta zapadne Kine , Jugoistočne Azije i Evrope, a kao ključne tačke za razmenu inovacija na tom putu navodi visokotehnološke centre u Čongkingu, Guangsiju, i zemljama kao što su Singapur, Vijetnam, Tajland, Srbija i druge. Prema njegovim rečima, cilj je da se ujedine resursi i omoguće investicije u inovacije i startape. Privredna komora Srbije otvorila još dve kancelarije u Kini Ekonomija 26. okt 2024 2 Ekonomija 26. okt 2024 2 Vučić na sastanku sa članicom CK KP Kine: Ekonomska saradnja Srbije i Kine se „dinamično razvija“ Vesti 14. okt 2024 3 Vesti 14. okt 2024 3 Boris Tadić postao „nezavisni direktor“ kompanije za svemirske tehnologije „USPACE“ Vesti 03. okt 2024 66 Vesti 03. okt 2024 66 „Do sada, kineske kompanije su u Srbiju uložile preko šest milijardi evra, a Kina je postala drugi najvažniji trgovinski partner i treće izvozno tržište za Srbiju“, navodi predsednik PKS. Kazao je da predlog srpske strane može da omogući „kvantni skok u povezivanju“ tržišta zapadne Kine, Jugoistočne Azije i Evrope. „Na tom putu neophodno je povezivanje ljudi i razmena ideja, i zato želimo da povežemo visokotehnološke centre u Kini, Jugoistočnoj Aziji i Srbiji kako bismo objedinili inovativne resurse skoro 300 institucija koje podstiču startape i istraživanje“, objasnio je Čadež. On je podsetio da je Srbija značajno napredovala u poslednjih deset godina i povećala izvoz softvera sa 370 miliona evra na 3,8 milijardi evra, vrednost startap ekosistema je porasla za 60 odsto, dok uvođenje predmeta programiranja u osnovne škole već daje prve vidljive rezultate. Govoreći o Sporazumu o slobodnoj trgovini između Srbije i Kine , ukazao je da taj sporazum, iako je nedavno potpisan, već pokazuje benefite, te da su u toku razgovori o dolasku kineskih kompanija iz sektora zelene industrije i e-mobilitija u Srbiju, što će dodatno, kako je istakao, podstaći domaći privredni rast. Srbija, kako je zaključio Čadež, može da bude primer kako je moguće dobro sarađivati sa Kinom i da Evropa polako shvata značaj ovakvog načina saradnje.",Čadež: Strateška saradnja sa Kinom ključna za privredni napredak Srbije,2024-10-28
" (arhiva) Službenici Uprave policije područne jedinice u Bijelom Polju i dalje intenzivno tragaju za počiniocem ubistva sestre i brata Milanke i Jovana Madžgalja u mestu Sokolac, koji je nakon toga pobegao u nepoznatom pravcu. Portparol Višeg državnog tužilaštva u Bijelom Polju Ljubica Caković kazala je za Vijesti da će dežurna tužiteljka Vanja Rakonjac obaviti uviđaj na licu mesta, izuzeti tragove nakon čega će se saopštenjem obratiti javnosti. Brat i sestra Milanka i Jovan Madžgalj, stari oko 50 godina, ubijeni su sinoć u bjelopoljskom selu Sokolac. Prema nezvaničnim informacijama Vijesti, ubica je višestruki povratnik u izvršenju krivičnih dela. Predsednik Skupštine Crne Gore i lider Nove srpske demokratije (NSD) Andrija Mandić izrazio je saučešće porodici ubijenih. Brat i sestra ubijeni u selu kraj Bijelog Polja Region 25. okt 2024 0 Region 25. okt 2024 0",Policija i dalje traga za počioniocem ubistva brata i sestre u Sokolcu,2024-10-26
"Guranje, uvrede i koškanja ispred ulaza u zgradu Skupštine Grada Loznice obeležili su početak sednice lokalnog parlamenta Skupštine Grada Loznice ispred ulaza u zgradu nastalo je komešanje, kada je narodni poslanik Aleksandar Jovanović Ćuta pokušao da uđe na sednicu. Posle dva meseca iščekivanja, danas bi trebalo da se održi sednica Skupštine Grada Loznice . Pred odbornicima je ostavka dugogodišnjeg gradonačelnika Vidoja Petrovića, a na dnevnom redu nema Prostornog plana za Projekat „Jadar“. Šta će se na sednici sve dešavati televizija  neće moći da prati iznutra, pošto joj nije odobrena akreditacija. A pred sednicu Skupštine Grada Loznice ispred ulaza u zgradu nastalo je komešanje, kada je narodni poslanik Aleksandar Jovanović Ćuta pokušao da uđe na sednicu. POVEZANE VESTI: Incident ispred zgrade Skupštine Grada Loznice, Ćuta pokušao da uđe na sednicu (VIDEO) Vesti 25. okt 2024 126 Vesti 25. okt 2024 126 Jovanović Ćuta u Loznici: Ovo je potencijalno mesto zločina, ne znamo šta je u glavi psihopate Vesti 25. okt 2024 4 Vesti 25. okt 2024 4 Najavljene sednice u Loznici nema – nikad nije ni zakazana: Gradonačelnik se povukao još u avgustu Vesti 17. okt 2024 3 Vesti 17. okt 2024 3","(VIDEO) „Imamo pravo da uđemo, Loznica je i naš grad“: Snimak pokušaja ulaska na sednicu",2024-10-25
"Milan Nikić Stranka slobode i pravde (SSP) upozorila je da je rad Ministarstva odbrane ugrožen ""zbog razdora u Srpskoj naprednoj stranci (SNS) izazvanog sukobom predsednika Srbije Aleksandra Vučića i ministra odbrane Bratislava Gašića"". „Dugo već ukazujemo da je vlast poništila sve institucije postavljajući nestručne kadrove, ali poslednji sukobi unutar SNS-a prete da potpuno uruše i ugroze rad ministarstva odbrane, što može imati dramatične posledice po funkcionisanje Vojske Srbije i bezbednost zemlje“, upozorila je SSP. Ta stranka je ocenila da Ministarstvo odbrane „ne vodi niko, jer je Gašić, to je svima već jasno, na ledu, ne zbog toga što po kvalifikacijama nikada nije ni smeo da bude na nekom odgovornom mestu, već zbog sukoba sa Vučićem“. Takođe i da „Gašićev pad počinje sa iskazanim nezadovoljstvom zbog postavljanja Vučevića za šefa SNS-a“. „Nastavlja se Banjskom, a kulminira davanjem informacija medijima o stanovima Vladimira Đukanovića, Vulinovim malverzacijama… Javna je tajna da je na njega mislio premijer Miloš Vučević kada je govorio o smeni ministara koji misle da su nesmenjivi“, navela je SSP. Istakla je da „Vučić očigledno ne sme da smeni Gašića, jer je svedok mnogih nepočinstava vlasti i akter više afera, ali sa druge strane Gašić ne može da radi posao za koji je izabran“ i naglasila: „Cenu, kao i uvek, plaća Srbija. Samo je pitanje dokle“.",SSP: Rad Ministarstva odbrane ugrožen zbog razdora u SNS,2024-10-27
"Predstavnici stranke Zajedno i Demokratske stranke najavili su da neće dozvoliti da budu usvojene izmene Krivičnog zakonika i Zakona o krivičnom postupku, jer smatraju da ugrožavaju građanske slobode, i najavili da će organizovati i proteste kako te izmene ne bi prošle. Kopredsednica Zajedno Biljana Stojković rekla je novinarima ispred Palate pravde, gde se do 1. novembra održava javna rasprava o tim izmenama, da ne prihvataju argumente vlasti i da će se na sve načine boriti da te izmene ne budu usvojene. Kreni-Promeni predao 36.000 potpisa protiv izmene Krivičnog zakonika Vesti 30. okt 2024 17 Vesti 30. okt 2024 17 „Liči na ono kada vlada trči, nešto štiklira, donosi zakone da bi dobila fondove“: Izmene Krivičnog zakona Vesti 22. okt 2024 3 Vesti 22. okt 2024 3 Poslanik Demokratske stranke Srđan Milivojević ocenio je da su predložene izmene opasne i da predstavljaju presedan, upoređujući ih sa Zakonom o terorizmu za vreme vlasti Slobodana Miloševića . Aktivisti stranke Zajedno izlepili su na ulazu Palate pravde više nalepnica na kojima je pisalo „Stop policijskoj državi“, „Smrt fašizmu“ i „Meni je draža opasna sloboda, nego mirno i sigurno ropstvo“. POVEZANI VIDEO:","„Draža opasna sloboda, nego mirno ropstvo“: DS i Zajedno protiv izmena Krivičnog zakonika",2024-10-30
"/Balifilm Najveći broj korisnika u Srbiji putem interneta kupuje odeću i sportske proizvode (69,8%) i sportsku opremu (28,5%), pokazuje Godišnje istraživanje o upotrebi informaciono-komunikacionih tehnologija (IKT) u Srbiji koje je objavio Republički zavod za statistiku. Izveštaj, takođe, pokazuje da je čak 18,6 odsto ispitanika tokom tri meseca pre anketiranja preko interneta plaćalo dostavu brze hrane, dok je svega 6,6 odsto na ovaj način naručivalo - knjige i magazine. Anketirajući 2.800 domaćinstava i 2.800 pojedinaca, RZS je po metodologiji Eurostata , obavio istraživanje o upotrebi IKT u Srbiji. Istraživanje je, kada je reč o domaćinstvima i pojedincima, sprovođeno od 15. februara do 29. februara 2024, putem telefonskog intervjua. Prema dobijenim rezultatima, u Srbiji 88,8 odsto domaćinstava poseduje internet priključak, dok je z astupljenost računara u 73,4 odsto. RZS o upotrebi IT tehnologija u Srbiji: 88,8 odsto domaćinstava ima internet priključak Ekonomija 25. okt 2024 3 Ekonomija 25. okt 2024 3 Jedna od oblasti na koju se odnosilo istraživanje RZS je bila i – kupovina preko interneta. Kada je reč o vremenskom okviru u kom su korisnici interneta kupovali i poručivali robu ili usluge putem interneta, 51,8 odsto korisnika obavilo je kupovinu, odnosno poručivanje u poslednja tri meseca (od trenutka telefonske ankete), 13,3 odsto pre više od tri meseca, a 10,7 odsto pre više od godinu dana. Procenat korisnika interneta koji nikada nisu kupovali i poručivali robu ili usluge putem interneta iznosio je 24,2 odsto, stoji u izveštaju. Na pitanje koju su vrstu robe u privatne svrhe kupili putem interneta u poslednja tri meseca, najveći broj ispitanika – čak 69,8 odsto, odgovorio je – odeću, uključujući i sportsku odeću, zatim obuću ili aksesoare, poput torbi i nakita . RZS Sledi kupovina sportske opreme, isključujući sportsku odeću, koju je onlajn pazarilo 28,5 odsto ispitanika. Čak 18,6 odsto ispitanika je preko interneta plaćalo dostavu hrane iz restorana, lanaca brze hrane i ketering servisa, dok je nešto manji procenat – 18,3 odsto ispitanih građana, onlajn naručivalo nameštaj, opremu za kuću poput tepiha ili zavesa ili proizvode za baštovanstvo (alati, biljke). Igračke za decu ili predmete za negu dece poput pelena, flašica, kolica za bebe, preko interneta je naručilo 16,3 odsto ispitanih građana. Nizak procenat onlajn naručivanja i kupovine beleže bicikli, automobili , vozila i rezervni delovi (8,9%), potom onlajn nabavka hrane u prehrambenim prodavnicama (6,1%), lekovi ili dijetetski suplementi poput vitamina (4,8%), knjige, magazini, novine (6,6%)… Mobilni telefon i društvene mreže Ovo istraživanje RZS pokazalo je i da 96,8 odsto stanovništva koristi mobilni telefon, kao i da više od 81 odsto internet populacije ima nalog na društvenim mrežama (Facebook, Twitter). Kako se vara preko mreže – i kako može da ispašta i onaj ko ne koristi internet Ekonomija 28. okt 2023 5 Ekonomija 28. okt 2023 5 „Analiza ispitanika prema polu pokazuje da je u poslednja tri meseca (od trenutka telefonske ankete) 90,3 odsto osoba muškog pola, a 85,2 odsto osoba ženskog pola koristilo internet. Ispitanici su tokom poslednja tri meseca internet u velikoj meri koristili za slanje onlajn poruka preko aplikacija WhatsApp, Viber, Skype, Messenger (91,6%), kao i za telefoniranje preko interneta i video-razgovore (94,7%)“, navodi se u istraživanju RZS. Izveštaj prikazuje i rezultate istraživanja kod preduzeća – i tu je obim uzorka bio 1.720 firmi. Detalje pogledajte na sajtu RZS .","Šta građani Srbije kupuju preko interneta: Više dajemo na dostavu brze hrane, nego na knjige",2024-10-27
"Svetski poznati violinista i muzički pedagog Stefan Milenković u intervjuu za  govorio je o životu u Beogradu, Njujorku, Novom Sadu, kako je biti na konstantnim putovanjima, pričao je o svojim počecima, ali i o festivalu kamerne muzike ""Blisko"". Poslednje tri godine, Stefan Milenković provodi u Novom Sadu. Kako kaže, dosadašnji život su obeležila konstantna putovanja – oko 200 dana u godini je provodio u putu, a dva puta mesečno je putovao na relaciji Amerika – Evropa. Stoga u poslednje vreme preferira „mirniji“ ritam. „Sve zavisi od vašeg života inače, ako vam je život brz i intenzivan, onda vam prija kad zaustavite svoj korak da ne stojite na toj lopti koja se pomera, a to je utisak koji sam imao dok sam živeo u Njujorku gde ste vi konstantno u veš-mašini. Ja sam tamo živeo 10 godina, i Beograd ima taj intenzitet“, objašnjava Milenković i dodaje da mu zato trenutno više godi Novi Sad. Jedna iskra koja je promenila sve Davne 1993. godine, čuveni violinista je imao svoj hiljaditi nastup. Na pitanje da li još uvek broji svoje koncerte i uspehe kaže da je prestao – sve zbog jednog incidenta koji mu je bio prekretnica u sviranju. „Imali smo požar u stanu, mislim da je neke veze imala Nova godina, prskalice i sve ono što nije tada izgorelo do kraja, pa se zapalilo i naša soba je potpuno izgorela. „Sve što je bilo u sobi uništeno je, uključujući nekoliko dnevnika u koje su upisivani svaki minut mog vežbanja, kao i koncerti i javni nastupi. Dnevnik u kojem je bilo sigurno tri godine rada nestao je u tom požaru“, priča Milenković. Kako dalje dodaje, to je označilo nov početak i nov način vežbanja, ali svi principi marljivog rada su ostali uklesani. Kamerna muzika kao komunikacija kroz zvuk Festival kamerne muzike “Blisko!” koji okuplja međunarodno poznate umetnike, umetnice i zvezde u usponu iz sveta i iz Srbije, organizuje se u Novom Sadu, u Gradskoj koncertnoj dvorani od 1. do 3. novembra. U pitanju je treće izdanje ovog festivala, iza kog stoji svetski virtuoz na violini, Stefan Milenković. Kako sagovornik  objašnjava, ovaj festival predstavlja bllizak susret sa finom umetnošću, divnom muzikom i velikim kompozitorima. Sumirano, jedno veličanstveno druženje na sceni. „Za mene je kamerna muzika okosnica i fundament svake aktivnosti koje imaju veze sa klasičnom muzikom – to je ta suština i komunikacija kroz zvuk. To što mi iskusimo na sceni je nešto više od prijateljstva“, istakao je Milenković. Publika će biti u prilici da čuje neka od najlepših i najzahtevnijih dela klasičnog repertoara kamerne muzike, sve sa ciljem da se ovakva umetnička dela približe najširem auditorijumu – što je samo po sebi težak poduhvat. „Ništa nije lako za uraditi, ukoliko to želite da uradite dobro. Uvek su tu neke prepreke i objektivni problemi, ali treba biti uporan, jer ta muzika nije za stadion. Ali to ne znači da ne treba nositi misiju dalje. Njenu vrednost ne treba dodatno dokazivati, samo je izazov kako doći do što većeg broja“, objasnio je Milenković. Festival Blisko Na otvaranju festivala „Blisko!“ 1. novembra u 20.00 časova, pored Stefana Milenkovića, nastupiće i vrhunski muzičari – violinisti Robert Lakatoš, Teofil Milenković i Una Stanić, kao i violončelista Dmitrij Kouzov. Zajedno sa gradskim gudačkim orkestrom Kamerata Novi Sad, prirediće nezaboravno muzičko iskustvo s delima Baha, Vivaldija i Mocarta. Drugo veče festivala obeležiće stilski raznovrstan program sa značajnim delima kamerne muzike, a nastupiće i violista Jožef Bisak, pijanista Peter Laul i klarinetista Ognjen Popović. Festival će zatvoriti Stefan Milenković, Robert Lakatoš, Una Stanić, Jožef Bisak, Dmitrij Kouzov i Peter Laul izvevši dela Betovena, Prokofjeva i Dvoržaka, ističući individualnost i raznolikost muzičkog izražavanja.",Stefan Milenković za : Život u Njujorku kao u veš – mašini,2024-10-29
"Član predsedništva stranke Srbija centar Petar Bošković kaže, komentarišući spekulacije da bi bivši ministar odbrane Dragan Šutanovac mogao da bude novi ambasador Srbije u Vašingtonu, da su njegove ambicije onolike koliki je i on, i da će mu teško neko minirati taj plan. On smatra da je Šutanovac jedna od varijanti za ambasadora, ali da će to ko će tačno biti zavisiti od ishoda predsedničkih izbora u SAD, jer „imate varijante ukoliko pobede republikanci i ukoliko pobede demokrate“. Povezane vesti Bošković: Šutanovac ide u Vašington, njegov sin već stanuje u objektu rezidencije ambasadora Vesti 25. okt 2024 134 Vesti 25. okt 2024 134 Dodaje da predsednik Srbije Aleksandar Vučić drži sve pod kontrolom i „uvek drži svoje ljude, u ovom slučaju Šutanovca, u neizvesnosti“. Na pitanje zašto vlast toliko voli kadrove Demokratske stranke, čiji bivši predsednik je i Šutanovac, i da li SNS ima kadrove koje bi poslao u Vašington, on kaže da nema, i da su kadrove imali DS i SPS. „Ovo što SNS radi sa tom novom klasom, novom buržoazijom polusveta, to je nešto što smo mi, nažalost, kroz istoriju videli i posle Drugog svetskog rata, tako da se ponovo nekako točak okreće i imamo taj polusvet, tu osvetu loših đaka koji bi kliker pokvarili, i pogledajte samo selekciju ambasadora po svetu, pa će vam sve biti jasno, da ne govorim o direktorima javnih preduzeća, kao Gajgerovim brojačem da ih biraju kad ih postavljaju, iz prostog razloga ne bi li vođa bio na pijedestalu nedodirljivog“, ocenjuje Bošković u Novom danu na TV . A na to kako gleda na to što je Branko Ružić gotovo postao državni neprijatelj posle gostovanja na TV , on kaže da je Ružić „čovek koji ima petlju“. „Ne može više protiv sebe, a neće ni protiv one grupe u SPS koja se ne slaže sa onim što (predsednik SPS Ivica) Dačić radi… Dačića imate čime da ucenite, Ružića nemate. Ružić nema te afere od banane, kofera i svega ostalog, za razliku od Dačića“, zaključuje.","Bošković: Ambicije Šutanovca su onolike koliki je i on, teško će mu neko minirati plan za Vašington",2024-10-29
" Na današnji dan, dogodilo se: 1492. Kristofer Kolumbo (Cristoforo Colombo) na prvom putovanju preko Atlantika otkrio je Kubu i proglasio je posedom Španije. 1628. Kraljevske trupe pod kardinalom Rišeljeom (Richelieu) zauzele su nakon višemesečne opsade uporište hugenota (protestanata) La Rošel. 1636. U Kembridžu, u američkoj državi Masačusets, osnovan je Harvard koledž, najstarija obrazovna ustanova u SAD. 1704. Umro je engleski filozof Džon Lok (John Locke), jedan od utemeljivača empirizma i liberalističke filozofije. Snažno je uticao na kasnije filozofe empiričare i teoretičare liberalnog društva i građanske države („Ogled o ljudskom razumu“, „Pisma o toleranciji“, „Dve rasprave o vladi“, „Vaspitanje“. 1746. U zemljotresu u Peruu, u kojem su razoreni gradovi Lima i Kaljao, poginulo je najmanje 18.000 ljudi. 1836. Proglašena je federacija Perua i Bolivije. 1884. Rođen je srpski kompozitor, muzikolog, pedagog i kritičar Miloje Milojević, profesor Muzičke akademije u Beogradu, jedan od začetnika muzikologije u Srbiji. Osnovao je beogradski orkestar „Collegium musicum“ („Četiri komada za klavir“, „Melodije i ritmovi sa Balkana“, „Pred veličanstvom prirode“). 1886. Na ostrvu Bidl u njujorškoj luci predsednik SAD Grover Klivlend (Cleveland) otkrio je Statuu slobode, poklon Francuske, koju je izradio Frederik Ogist Bartoldi (Frederic Auguste Bartholdi). 1891. U Japanu je u zemljotresu na najvećem ostrvu Nipon poginulo 10.000 ljudi, a 300.000 ostalo je bez domova. 1914. Rođen je američki mikrobiolog Džonas Edvard Salk (Jonas Edward), koji je 1953. pronašao vakcinu protiv dečje paralize. 1918. Posle raspada Austro-Ugarske u Prvom svetskom ratu, u Pragu je preuzeo vlast Nacionalni komitet. Republika Čehoslovačka sa predsednikom Tomašem Garigom Masarikom (Tomas Garrigue Masaryk) proglašena je u novembru 1918. 1919. U SAD je stupio na snagu zakon o prohibiciji, kojim je zabranjena prodaja pića sa više od pola procenta alkohola. 1922. Oko 40.000 fašista crnokošuljaša Benita Musolinija (Mussolini) krenulo je iz Napulja u „Marš na Rim“. Dva dana kasnije kralj Vitorio Emanuele (Vittorio) poverio je Musoliniju mandat za sastav vlade. Fašistički režim trajao je do jula 1943. 1923. Umro je srpski političar i publicista Stojan Protić, jedan od tvoraca Radikalne stranke, prvi premijer Kraljevine Srba, Hrvata i Slovenaca. Bio je urednik listova „Samouprava“ (1881-83) i „Odjek“ od 1884. 1932. Rođen je kiparski državnik Spiros Kiprijanu (Spyros Kyprianou), prvi šef diplomatije posle sticanja nezavisnosti Kipra 1960. Šef države je postao 1977, posle smrti predsednika arhiepiskopa Makariosa III. 1940. Italijanske trupe napale su Grčku iz Albanije, nakon što je Grčka odbila ultimatum kojim je Italija tražila vojna uporišta na grčkoj teritoriji. Uz pomoć Nemaca, Grčka je okupirana u aprilu 1941. 1962. Okončana je kubanska raketna kriza – sovjetski lider Nikita Hruščov saopštio je da je naredio povlačenje raketa sa Kube, a predsednik SAD Džon Ficdžerald Kenedi (John Fitzgerald Kennedy) da će obustaviti blokadu te zemlje. 1974. Šefovi arapskih država, uključujući i jordanskog kralja Huseina (Hussein) usvojili su Deklaraciju kojom su zatražili stvaranje nezavisne palestinske države. 1982. Na opštim izborima u Španiji ubedljivu pobedu odnela je Socijalistička radnička partija Felipea Gonzalesa (Gonzalez). 1995. U požaru u metrou glavnog grada Azerbejdžana, Bakuu, poginulo je 289, a povređeno 270 ljudi. 2000. Na Kosovu su, u organizaciji administracije UN održani lokalni izbori na kojima je ubedljivo pobedio Demokratski savez Kosova Ibrahima Rugove. Kosovski Srbi su bojkotovali izbore, a jugoslovenske vlasti ih nisu priznale. 2001. Američki predsednik Džordž Buš formirao je Grupu za praćenje inostranih terorista, kojom rukovodi javni tužilac Džon Eškroft, a zadatak grupe je da pronalazi i deportuje strane državljane koji ilegalno borave u SAD. 2002. Visoki diplomata SAD-a Lorens Foli (Lawrence Foley), ubijen je u Amanu (Jordan). Foli je u ambasadi SAD u Amanu vodio američku agenciju za medjunarodnu pomoć i saradnju (USAID). On je prvi zapadni diplomata ikada ubijen u toj državi. 2005. Umro je pozorišni i filmski velikan, glumac Ljuba Tadić. Bio je stalni član Beogradskog dramskog pozorišta, Narodnog pozorišta, Ateljea 212 i Jugoslovenskog dramskog pozorišta, u kojima je ostvario veliki broj zapaženih uloga. Glumio je u više od 60 filmova i u mnogim radio i televizijskim dramama. 2008. Na izborima u Maldivima predsednik Maumun Abdula Gejum izgubio je vlast posle 30 godina. On je priznao pobedu opozicionog kandidata Mohameda Našida koji je tokom njegove vladavine više puta bio zatvaran zbog promovisanja demokratije na tom arhipelagu u Indijskom okeanu. 2011. Umro je književnik i filozof Radomir Konstantinović, najpoznatiji po filozofsko-esejističkom delu „Filozofija palanke“. 2013. Umro je Tadeuš Mazovjecki, prvi nekomunistički premijer u zemljama sovjetskog bloka od kraja Drugog svetskog rata i aktivista pokreta „Solidarnost“; Umro je Aleksandar Tijanić, novinar, direktor Radio-televizije Srbije. 2018. Žair (Jair) Bolsonaro pobedio je na predsedničkim izborima u Brazilu i postao 38 predsednik ove zemlje. 2020. Srbija je dobila novu Vladu sastavljenu od 21 resora i dva ministra bez portfelja, a na čijem je čelu premijerka Ana Brnabić u drugom mandatu. 2022. Evropski parlament i članice Evropske unije dogovorili su da od 2035. godine zabrane prodaju novih putničkih i lakih komercijalnih vozila na fosilna goriva. Odluka je u skladu sa paketom zakona „Spremni za 55“ koji planira da do kraja decenije smanji emisiju gasova sa efektom staklene bašte za 55 odsto. 2022. Osnivač kompanije Tesla Ilon Mask (Elon Musk) preuzeo je društvenu mrežu Tviter (Twitter) za 44 milijarde dolara. 2023. Glumac Metju Peri (Matthew Perry), poznat po ulozi Čendlera Binga tokom 10 sezona planetarno popularne serije „Prijatelji“ (Friends), umro je od predoziranja ketaminom. Pet osoba optuženo je u vezi sa njegovom smrću među kojima glumčev asistent i lekari.","Na današnji dan, 28. oktobar",2024-10-28
" Kolege, predstavnici stranaka i nevladinih organizacija, kao i brojne javne ličnosti od jutra čestitaju 10. rođendan redakciji .  danas obeležava deset godina od početka emitovanja televizije i rada portala. Među prvima je našoj redakciji čestitku uputio narodni poslanik Srđan Milivojević: „Čestitam Vam na decenijii istrajne i hrabre borbe za istinu, na odbrani časti i ugleda novinarske profesije i postavljanju standarda objektivnog i nepristrasnog izveštavanja o našoj stvarnosti. Ispoljavajući neustrašivu hrabrost, doslednu upornost ali i ljudsku plemenitost, ulili ste nadu običnim ljudima da će se njihov vapaj pred nepravdom čuti u društvu bezakonja i nasilja“, navodi Milivojević i dodaje: „Za silnike opijene vlašću postali ste glas razuma koji ih vraća u realnost, onaj glas koji zahteva odgovore u carstvu tišine. Danas ste uzor i putokaz hrabrim novinarima, ne samo u Srbiji i inspiracija onima koji tek treba da krenu vašim putem. Istovremeno postali ste i trn u oku potkupljenima koji bi da budu poput vas, ali je blizina državne kase i budžeta na kom su dobro uhlebljeni, rđom dobrano nagrizla njihovu davno otupelu oštricu mača istine koju više i ne vade iz korica. Drugi su vam zavideli jer ste ostali svoji, ne pristajući da družbom sa strankom na vlasti poput tih zavidnika, prerastete u partijski bilten i službeni glasnik režima, u dobošare zla i portparole naše propasti“. On navodi da su oštricu kritike  „s razlogom osetili svi učesnici u političkom životu i vlast i opozicija“. „Za deset godina izgradili ste najsjajniji svetionik istine u Srbiji“, dodaje Milivojević. Lider Srbija centra „SRCE“ Zdravko Ponoš poželeo je „od srca  da istraje, jer bez istine nema ni prave slobode“. „Deset godina hrabro i bez kompromisa osvetljavate mrak u koji su gurnuli Srbiju. Deset godina, pored svih pretnji, držite čas profesionalnog novinarstva, čiji je jedini cilj istina i odbrana javnog interesa. U vremenu kada je novinarska hrabrost retkost, vaš primer podseća sve nas na važnost beskompromisne borbe za slobodu misli i reči, i da istina ne može biti ugušena, ma koliko prepreka stajalo na putu“. I Bojan Kostreš, predsednik Lige socijaldemokrata Vojvodine – Vojvođani uputio je čestitke povodom decenije rada . „Dragi prijatelji, čestitamo vam 10. rođendan. Televizija  je jedan od retkih svetionika slobodnog i nezavisnog novinarstva u Srbiji. Želimo vam još puno profesionalnih uspeha“, naveo je Kostreš. „Želimo da vam naiskrenije čestitamo 10 godišnjicu uspešnog rada. Bilo bi nam drago da u narednim godinama radite u mnogo mirnijim i normalnijim uslovima u kojima se slobodno novinarstvo ceni i poštuje“, poručio nam je u ime „Pokreta za preokret“ Janko Veselinović. Pokret ujedinjenih fantoma (PUF) uputio nam je takođe čestitku: Srećan vam 10 rođendan drugari! pic.twitter.com/iEzg5xHxde — PROMENE U FOKUSU! (@FantomiSRB) October 30, 2024 I kolege iz Centra za istraživačko novinarstvo Srbije (CINS) uputile su nam čestitku: Srećan jubilarni 10. rođendan našim dragim kolegama sa televizije ! 🎉 Želimo vam da ostanete profesionalni, uporni i posvećeni. @n1srbija 🎂🥂🙌🏻 — CINS (@CINSerbia) October 30, 2024 I Novi optimizam je među onima koji su nam zahvalili na saradnji. „Hvala TV za sve što je uradila za proteklih 10 godina za društvo i građane Vojvodine i Srbije. Posebna zahvalnost novinarima i novinarkama  ide za sve što su učinili i za naš Novi Optimizam“. Hvala TV # @n1srbija za sve što je uradila za proteklih 10 godina za društvo i građane #Vojvodina i #Srbija . Posebna zahvalnost novinarima i novinarkama  ide za sve što su učinili i za naš Novi Optimizam. #10godina #rođendan #televizija #Srbija pic.twitter.com/JxQOuzUrgZ — Novi Optimizam (@novi_optimizam) October 30, 2024 „Čestitam 10 godina posvećenosti profesionalnom izveštavanju.  je ne samo medij nego i jedna vrsta supstituta za mnogo toga što nam u javnom prostoru nedostaje. Nastavite da budete na svetloj strani ulice!“, poručili su nam iz Pokreta „Bravo“. Obradovale su nas i kolege iz „Južnih vesti“: Kolege iz @n1srbija srećan 10. rođendan! 🥳 https://t.co/xJvNxsivMy — Južne vesti (@juznevesti) October 30, 2024 Čestitke povodom 10. rođendana  je uputio i zamenik predsednika SSP Borko Stefanović. „Srećan vam rođendan i želim vam još mnogo uspešnih godina i borbe za istinu u Srbiji i regionu. Candle in the wind“, napisao je Stefanović na X. @n1srbija Srećan vam rođendan i želim vam još mnogo uspešnih godina i borbe za istinu u Srbiji i regionu. Candle in the wind. — Borko Stefanović (@BorkoStef) October 30, 2024 Deseti rođendan je redakciji  čestitala i organizacija Transparentnost Srbija . „Čestitamo vam deceniju rada i uspeha u tome da teme od javnog interesa dođu do velikog broja građana Srbije. Sigurni smo da ćemo još mnogo decenija uspešno sarađivati, a nadamo se da će to biti u mnogo boljim uslovima“, poručuje se u čestitki. Čestitku televiziji i portalu  uputila je i redakcija novinske agencije Beta uz, kako se navodi, „želje da pokazana profesionalnost, objektivnost i angažovanje ostanu uzor generacijama mladih novinara koji dolaze.“ „Uprkos brojnim izazovima sa kojima se suočavate od osnivanja, uspeli ste da ostanete verni najboljim tradicijama novinarstva i nikada niste dozvolili da neki politički, ekonomski ili lični interes bude preči od interesa javnosti. Uvereni da će vaša televizija nastaviti uspešan rad, želimo Vam srećan 10. rođendan“, poručuju iz Bete. „Da trajete još 100 godina“, „da budete još kritičniji na nepravdu“: Građani povodom 10. rođendana  Vesti 30. okt 2024 20 Vesti 30. okt 2024 20 Božić o 10. rođendanu : Vlast od početka pokušava da nas disciplinuje – istrajali smo da budemo novinari Vesti 30. okt 2024 20 Vesti 30. okt 2024 20","Čestitke javnih ličnosti, kolega i predstavnika stranaka povodom rođendana",2024-10-30
"Ilustracija//Marina Pupavac U stambenoj zgradi u Uralskoj ulici u beogradskom naselju Karaburma izbio je požar. Nema povređenih, a stanari su evakuisani, jprenosi RTS . U stanu u Uralskoj 60 na Karaburmi je oko 6 jutros izbio požar. Kako RTS nezvanično saznaje, vatra je zahvatila dve prostorije stana, a vlasnik nije bio u stanu. Požar je ugašen, a u gašenju su učestvovala tri vatrogasna vozila sa 17 vatrogasaca. Uralska ulica je zatvorena za saobraćaj. Istraga o uzroku požara je u toku. Nepoznat uzrok požara u kineskoj robnoj kući u Beogradu Vesti 22. okt 2024 11 Vesti 22. okt 2024 11","Požar u zgradi na Karaburmi, stanari evakuisani",2024-10-27
"Da li su starije osobe teret društva ili njihovo znanje i iskustvo može da pomogne? Kad više ne može da se digne kredit i dobije plata da li život prestaje ili tek započinje? Koliko mladi diskriminišu starije, a koliko stariji sami sebe? Ako u Evropi svaka treća starija osoba oseća da je žrtva ejdžizma i drušveno i institucijalno, a u regionu svaka peta kakvu budućnost čeka četvrtinu populacije koja ĉe već 2040. biti starija od 65 godina? Da li 30 dana oktobra, meseca posvećenog starijim osobama mogu da promene njihovu društvenu, političku i socijalnu isključenost i pre svega zlostavljanje, koje je doživela petina ove populacije u zemljama regiona. Okej, bumer! O ejdžizmu u zemljama regiona u Crvenoj liniji govore: Brankica Janković, poverenica za zaštitu ravnopravnosti u Srbiji, Branko Kolarić, direkor Nastavnog zavoda za javno zdravstvo „Dr Andrija Štampar“ u Zagrebu I Nermina Vehabović Rudež, psiholog i psihoterapeut iz Visokog. Autorka I voditeljka Crvene linije je Marina Fratucan. Emisija je na programu  televizije u petak u 20 sati.",Crvena linija o „ejdžizmu“ u zemljama regiona,2024-10-24
"""Na  danas slavimo istrajnost i odgovornost ljudi koji rade ovde, i koliko god da su se oni zadržali ili izdržali ovde, ili kad god da su došli, mislim da se niko od njih nije profesionalno obrukao"", kazao je povodom 10. rođendana izvršni producent televizije  Adam Santovac. Mi zovemo – oni ćute. Zašto ne odustajemo od slobode govora, čak i onda kada je sa druge strane samo tišina? Ko je šampion u ignorisanju novinara naših medija ? „Nismo želeli da za 10. rođendan televizije imamo torte i balone, jer bi to bila Instragram stvarnost kojoj mi ovde nismo skloni… Danas slavimo istrajnost i odgovornost ljudi koji rade ovde. Mi imamo mogućnost da radimo posao profesionalno i da ne moramo da kažemo – ćuti, to je posao, moram to da odradim“, rekao je Santovac opisujući rad na . Kako je rekao, na  se danas slavi i publika koja nas je verno pratila sve vreme. POVEZANE VESTI: Božić o 10. rođendanu : Vlast od početka pokušava da nas disciplinuje – istrajali smo da budemo novinari Vesti 30. okt 2024 20 Vesti 30. okt 2024 20 (VIDEO) A u Kolarcu – rođendanska pesma za  Lifestyle 30. okt 2024 1 Lifestyle 30. okt 2024 1 „Da trajete još 100 godina“, „da budete još kritičniji na nepravdu“: Građani povodom 10. rođendana  Vesti 30. okt 2024 20 Vesti 30. okt 2024 20 „Dobro je da smo otvorili telefonske linije, i damo priliku tim ljudima da se čuju, jer su to ljudi koji s nama provode vreme i koji misle da, da nas nema ne znaju kako bi se osećali“, ispričao je Santovac i pokazao deo pisama zahvalnosti koji je stigao na adresu redakcije. „Ta pisma se završavaju, evo daću primer, ‘građani Bujanovca’, dakle, nemamo ime i prezime, što nam govori o toj atmosferi koja nam nije baš za slavlje, a koja nije odgovornost , već političke odgovornosti u društvu, gde se ljudi plaše da se predstave i nama, a kamoli da izađu pred kamere“, naveo je Santovac. On je podsetio da gledaoci televizije i čitaoci sajta  se veoma često obraćaju za pomoć. „Evo, stigao nam je mejl, koji ja doživljavam kao kritiku, gde se žena požalila da njen problem nije rešen, te mi moramo da ponovimo priču. Posle naših priča se dosta stvari rešava, ali koliko god da se mi smejemo i da nam je drago što nas vide kao partnere, to je deo ove naše lude priče da se za problem zove “, naglašava Santovac. Na pitanje dokle je stiglo to „uterivanje straha“ kod ljudi, da ne smeju da se predstave ni nama, a kamoli da stanu pred kamere , Santovac kaže: „Stiglo je dotle da imamo poražavajuću statistiku kada je reč o pozivima ministara. Ja sam izdvojio od septembra pozive koje sam ja lično za intervjue slao, bilo je 44 poziva, 10 od njih je bilo Milosu Vučeviću, ministarki pravde uputio sam dva, Ivicu Dačiću tri upita, ministarki Đedović Handanović četiri upita, Slavici Đukić Dejanović pet, Marku Đuriću šest upita za gostovanje. A to sam samo ja, slali su i drugi“. Odgovor na sve upite je uglavnom bilo ćutanje. „SNS-ovo ‘ne’ je zapravo ćutanje i ja to shvatam kao naredbu za sve. U onoj prvoj fazi možda su se neki ministri plašili, pa nisu dolazili, ali sada je to naredba za njih. SNS ministri ćute, imamo Đukić Dejanović iz redova SPS, koja je kulturno odgovorila na pozic i odbila ga, a imamo i ministre informisanja i ministarku za evropske integracije Tanju Miščević, koji nisu partijski. Ali Tanja Miščević je profesorka na FPN-u, fakultetu gde se baštini još uvek ta neka vrsta komunikacije koja je osnova, da vi dođete kao nosilac neke funkcije i odgovorite na neka pitanja. A i s njom smo imali mučnu komunikaciju“, naveo je Santovac. Opisao je kako je na kraju ona odbila poziv za razgovor. „To je bio jedan mučan proces, gde sam ja molio za odgovor, te smo nekako dobili potvrdu da će intervjua s njom biti. Ali, dan nakon gostovanja Branka Ružića na , ne znam da li to ima direktne veze, taj intervju je otkazan i već nam je rečeno da u naredne dve nedelje ministarka nije slobodna i neće moći da se odazove pozivu. To je ta mučna komunikacija gde ne dobijete niti iskreno ‘ne’, niti neko smisleno obrazloženje zašto imate vremena za neke TV kanale koji su tek nastali, a nemate 20 minuta za “, naglasio je. Na konstataciju da je razlog tome možda ideja da odustanemo, Santovac kaže: „Nećemo odustati, ja šaljem te pozive, jer verujem da možemo da napravimo neki pomak“. Gostovanje Branka Ružića na  izazvalo je oštre reakcije vlasti i tabloida. „To jeste išlo fazno. Nikad nije bilo lako doći, morao si baš da budeš uporan, ali bilo je slučajeva da možete i da pitate. No, to je za ovih 10 godina potpuno nestalo, i došli smo u situaciju da ministar informisanja poziva našeg direktora na razgovor i koji se odazivao na naš poziv ranije kao istoričar, da sada – ne odgovara na mejlove“, rekao je Santovac. Više medija zahvaljujući  Upitan da prokomentariše da li je tačna teorija da neke televizije treba da zahvale  što postoje, Santovac kaže: „Da, postoji ta teorija… Jer, kada shvatite da nekog ne možete pobediti, ugasiti, onda hajde da mu smanjimo prostor. Možemo da pobrojimo 10 televizija koje su osnovane od 2020. godine a koje imaju u svom portfoliu da su info kanal. Ja to doživljavam kao deo političke medijske strategije. I mnogi će reći – super je, vidite koliko medija imamo, ali to je lažni pluralizam, ide se na kvantitet a ne na kvalitet“. Prema njegovim rečima, pitanje je šta se zapravo dobija tolikim brojem televizija. „Ja se bojim da je dobila masu istog sadržaja, istih jutarnjih programa, istih tema. Vi morate po nečemu da se izdvajate da bi vas ljudi gledali. A to je udar i na struku, jer se odvlače ljudi na te televizije. Na ovako malom tržištu, ni sedam miliona ljudi, potpuno je apsurdno da imamo toliko televizija“, ocenio je Santovac.","Adam Santovac: Ko god je radio na , nije se profesionalno obrukao",2024-10-30
"Nova.rs/Vesna Lalić Elektroprivreda Srbije (EPS) objavila je konkurs za zapošljavanje 19 inženjera u ogranku termoelektrane ""Nikola Tesla"" u Obrenovcu, saopšteno je danas. Precizirano je da EPS traži mašinske, elektro i građevinske inženjere, izabrani kandidati dobiće posao na neodređeno vreme, a konkurs traje do 15. novembra. Za pojedina radna mesta nije potrebno radno iskustvo. „U potrazi smo za mladim i ambicioznim ljudima koji će dati doprinos profesionalizaciji i modernizaciji EPS-a. Ovaj konkurs je prilika da postanu deo jedne od najvećih i najpouzdanijih kompanija od strateškog značaja za Srbiju“, rekla je izvršna direktorka za ljudske resurse u EPS Hristina Radovanović. Radovanović je pozvala mlade inženjere da se pridruže timu stručnjaka EPS, koji, kako je kazala, oblikuju budućnost energetike. Ponovo na prodaju zgrada EPS na atraktivnoj lokaciji – ovaj put za 38,8 miliona evra Ekonomija 24. okt 2024 9 Ekonomija 24. okt 2024 9",EPS raspisao konkurs za zapošljavanje 19 inženjera u termoelektrani „Nikola Tesla“ u Obrenovcu,2024-10-29
"/Marina Pupavac Gradonačelnik Beograda Aleksandar Šapić izjavio je da je raspisan tender za dodelu novogodišnjih vaučera u iznosu od 6.000 dinara za decu i mlade Beograda do 19. godine, kao i za zaposlene u predškolskim ustanovama. Šapić je, na konferenciji za medije u Skupštini Grada Beograda, rekao da su za taj vid podrške obezbeđena potrebna sredstva i naveo da očekuje da ona bude isplaćena regularno, kao i prethodne dve godine. On je izrazio uverenje i da će ove godine biti realizovana nabavka prečišćivača vazduha za sve učionice u beogradskim školama. Mališić o napadu Šapića na novinare : To je manir vlasti – da novinare doživljavaju kao servis za promociju svojih aktivnosti Vesti 24. okt 2024 9 Vesti 24. okt 2024 9 NVO i opozicija o napadu Šapića na : Neprimereno da iskaljuje frustraciju i “trenira strogoću” Vesti 24. okt 2024 7 Vesti 24. okt 2024 7 „Očekujem da ćemo konačno da uspeti i da će 11.500 prostorija imati prečišćivač vazduha. Neće postojati prostora u kojem deca provode vreme bez ovih aparata“, rekao je Šapić. On je dodao da taj projekat nije realizovan u prethodnom periodu iz objektivnih razloga, uključujući i vreme kada je glavnim gradom upravljao Privremeni organ. „Ne odustajemo od tog projekta“, rekao js Šapić. Govoreći o đačkoj pomoći u iznosu od 20.000 dinara povodom početka školske godine, Šapić je rekao da je više od 99 odsto učenika dobilo ta sredstva, a da za preostale mora da se pribavi kompletna dokumentacija. „Nekoliko hiljada učenika nije dobilo pomoć, jer porodice nisu dostavile sve podatke. Molim ih da se jave svojim školama i ponove procedure, kako bi ostvarili pravo na pomoć“, rekao je on.",Najavljeni vaučeri za decu do 19. godine,2024-10-24
" Na putnom prelazu u stanici Aleksinac danas je došlo do naleta lokomotive na žensku osobu koja je pokušala da pređe prugu, dok su branici bili spušteni. Povređena žena je privatnim automobilom odvezena u zdravstvenu ustanovu. Na lice mesta izašli su pripadnici MUP – a, kao i Zajednička železnička komisija za isleđenje vanrednih događaja kompanija „Infrastruktura železnice Srbije“ i „ Srbija Kargo “, koja će utvrditi sve detalje ove nesreće . Železničke kompanije „Srbija Kargo“ i „Infrastruktura železnice Srbije“ ponovo apeluju na sve učesnike u saobraćaju da poštuju propise i saobraćajnu signalizaciju, jer samo tako mogu da se spreče ovakve nesreće i sačuvaju ljudski životi, navodi se u saoštenju „Srbija Kargo“. Povezane vesti Dvoje dece i vozač „audija“ poginuli u železničkoj nesreći kod Lazarevca Vesti 19. avg 2024 152 Vesti 19. avg 2024 152 Tri osobe poginule, jedna povređena u sudaru voza i auta u Lazarevcu Vesti 19. avg 2024 7 Vesti 19. avg 2024 7",Lokomotiva naletela na ženu u Aleksincu: Pokušala da pređe prugu dok su rampe bile spuštene,2024-10-24
"Neko ko van Srbije gleda današnju konferenciju za medije Aleksandra Šapića verovatno umire od smeha - gradonačelnik Beograda je platio nekoj agenciji da ga pripremi za nešto neverovatno apsurdno i smešno, da napadne novinara jedne medijske kuće, kaže novinar Branko Čečen. Ipak, to govori užasne stvari o našem društvu, pa i o gradu Beogradu, dodaje. Novinar Branko Čečen smatra da je ovo ono što se dogodi kada se jedno društvo politički distorzira, kada njegove institucije prestanu da rade, i kada na vlasti ostane neko ko u normalnoj demokratiji ne bi prišao ni blizu bilo kakvoj javnoj funkciji. „Onda se dogodi da takvi ljudi mogu da priređuju ovakve stvari, i da ne odgovaraju ni politički ,kao što nisu odgovarali zakonski za ono za što je trebalo da odgovaraju“, naveo je on. Gradonačelnik Šapić ima već dugo problem sa  novinarima , jer izveštavamo kritički o vlasti čoveka koji dobija i upravlja novcem građana Beograda – što je posao novinara. „To nije slučaj samo sa Šapićem, ali Šapić je dobar test. On je test za čitavo društvo, zbog toga što on nije direktni pripadnik SNS-a ili SPS-a, koji su nosioci vladajuće koalicije“, kazao je Čečen. Novinar podseća da Šapić ima sličan odnos sa novinarima BIRN-a, koji su otkrili zanimljive stvari u vezi sa njegovom neprijavljenom vilom od više od 800.000 evra u Trstu. Povezane vesti Vreme i BIRN: Šapić nije prijavio da je kupio vilu u Trstu od skoro 400 kvadrata Vesti 26. jan 2023 120 Vesti 26. jan 2023 120 Kako je gradonačelnikova nadogradnja ozakonjena? Šapić „neće da se pravda“ Vesti 14. okt 2022 105 Vesti 14. okt 2022 105 Šapić se raspravljao sa novinarom  o istraživanju BIRN-a: Kažu oni svašta… Vesti 13. jan 2023 18 Vesti 13. jan 2023 18 „To je već dovoljan razlog da neko ne postane gradonačelnik, ali i da ima ozbiljna posla sa tužiocima ili barem sa Agencijom za borbu protiv korupcije. A mi imamo situaciju da on priređuje konferencije za štampu na kojima će on, koji zaista nije pozvan jer nije novinar – da sudi o novinarstvu. Neko ko se ovako obraća novinarima, duboko ne razume novinarstvo ni medije . Tako da jedino što on radi jeste da, u nedostatku tužilaštva i policije koji bi zaista istražili nešto u vezi sa njim ili sa njegovim saradnicima (podsetiću, protiv njegovog šefa kabineta je otvorena istraga , njegova saradnica Aleksandra Čamagić, po pisanju BIRN-a, sa tri nivoa vlasti je sprovodila vrlo sumnjive konkurse koji se bave decom, a na kojima ništa nije urađeno, iako novac je otišao), Šapić svaki put počne da viče na novinare da su lažovi“, rekao je on. Čečen smatra da Šapić na vrlo trapav način pokušava da izađe na kraj sa kritičkim izveštavanjem. „Posao medija je da zbog građana nađu kako ti to loše koristiš svoja prava i novac građana i da li zaista unapređuješ život građana, da li se baviš našim problemima ili ne. Onog trenutka kada neko njega kritikuje, odnosno kada se kritički izveštava o tome, on tog trenutka prelazi u model napada, što takođe svedoči o njegovoj ličnosti. Nisam siguran da – da su normalno uređeni izbori, da su slobodni mediji, da institucije ovog društva rade svoj posao – da bi ovaj čovek uopšte došao u poziciju da zloupotrebljava poziciju moći. Ono što je on danas uradio je zloupotreba pozicije moći. Ti si gradonačelnik, nije tvoj posao da analiziraš novinare. Ima ko će to da radi. Da su ljudi koji su obezbedili njemu da bude gradonačelnik Beograda, obezbedili u ovoj zemlji slobodu medija, tim bi se bavili mediji. Kad se ne bave, šta će sad gradonačelnik to da radi? To je potpuno absurdno“, ocenio je on. Povezane vesti Mila Popović o napadu Šapića na : Beograd se raspada, a gradonačelnik glumi Jovanu Jeremić s Pinka Vesti 24. okt 2024 5 Vesti 24. okt 2024 5 Mališić o napadu Šapića na novinare : To je manir vlasti – da novinare doživljavaju kao servis za promociju svojih aktivnosti Vesti 24. okt 2024 9 Vesti 24. okt 2024 9 Deo novinara danas je napustio konferenciju za medije kada su shvatile šta je povod. „Zahvalan sam kolegama koji su to učinili i čestitam im na tome. Ovo je neka vrsta profesionalne građanske neposlušnosti. Ako su videli nešto besprizorno, kako je bio ovakav napad na Miodraga Sovilja, ko je inače neko koga ja znam i s kim sam radio, i mogu da vam kažem da ste pisali da Deda Mrazu kakvog novinara hoćete u redakciji, ne bi umeli da opišete tako dobro nekoga kao što je on. I on je primer mladim novinarima kako se radi strastveno i u isto vreme po najvišim novinarskim standardima i hrabro. Tako da, ako je takav napad bio na njega, jako je lepo što su kolege izašle. Mislim da nam treba više solidarnosti, ali moram da skrenem pažnju novinarkama i novinarima da, ako očekuju solidarnost, da bi na tome trebalo da rade ranije. Da bi trebalo da se aktiviraju u svojim udruženjima, da bi trebalo da komuniciraju, da se na neki način pripreme za ovakve napade, jer mi ih imamo vrlo često i ne bi bilo loše da znamo unapred kako da odgovorimo na to. Tako da, jako je lepo što su kolege izašle i pokazale gradonačelniku Šapiću da ne žele da trpe ovako niske napade, uz zloupotrebu pozicije moći“, ocenio je on. Čečen navodi da smo došli do novog nivoa etiketiranja. „Mislim da će ljudi koji ne žive u Srbiji, da umiru od smeha. Gradonačelnik je platio nekoj agenciji da ga pripremi za nešto neverovatno apsurdno i smešno, što govori užasne stvari o našem društvu, pa i o gradu Beogradu. Lični napad samo na jednog novinara ili jednu medijsku grupu sa pozicije gradonačelnika je vrlo nemoralno. Kakvo pravo on ima to da radi? Njegov posao je da bude javni funkcionar. Javni funkcionar ima suženu privatnost i mora da bude izložen višem nivou kritike u svim društvima, pa i u našem društvu, i to čak piše u zakonu o javnim funkcionerima. Ne, on je duboko lično povređen, pa je reketirao, stavio sliku Miodraga Savilja, ugrožavajući time i njegovu karijeru, njegovu bezbednost. Uzeo je da analizira njegov rad, na način koji je potpuno apsurdan“, naveo je. Povezane vesti Nagrada Dušan Bogavac dodeljena Tamari Skrozzi Vesti 24. okt 2024 1 Vesti 24. okt 2024 1 Savet za štampu: Politika, Alo, Informer i Novosti prekršili Kodeks u tekstovima o Skrozzi Vesti 26. sep 2024 1 Vesti 26. sep 2024 1 Novinarka Tamara Skrozza danas je dobila novinarsku nagradu za etiku i hrabrost „Dušan Bogavac“, a prošla je kroz mnogo težu situaciju i optužbe protekle godine. „Tamarine reči su potpuno izvrnuli i napali je zbog nečega što zapravo nije rekla. I problem sa tim napadom nije samo što je besprizoran i što je to napad na nekoga ko verovatno najviše zna o medijskoj etici, i ko se strastveno bori za medijsku etiku… To je stvarno besprizorno i nemoralno između ostalog i zato što taj napad nije trajao nedelju dana, koliko obično traju takvi ad hominem napadi. Tu se radi kao o nekom komentaru u kojem je navodno Tamara tvrdila da je trebalo ubiti Aleksandra Vučića 6. oktobra. Što ne samo da nije rekla, nego je absurdno. Tamara je neko koga dobro poznajem i ceo taj napad, koji je trajao i neprekidno se obnavlja, jako loše utiče na njeno već narušeno zdravlje. Nedavno sam je intervjuisao i zaista je strašno slušati kako ona objašnjava svojoj ćerki, sa kojom sama živi, da može da dođe policija po nju. Šta da radi, kako da postupi njena ćerka koja ide u osnovnu školu?“, opisao je Čečen. Čečen zaključuje: „Nezavisni mediji i nezavisni novinari, kao što su Tamara Skroza i Mika Sovilj, jesu ljudi koji i dalje, uprkos represiji, brane naše slobode i naša ljudska i građanska prava. I ponosan sam na njih i ponosan sam uopšte na nezavisno novinarstvo u Srbiji, na njih što su uopšte preživeli, a kamoli da je tako dobro kako jeste; ono, u poređenju sa mnogim zemljama u regionu, jeste mnogo razvijenije i mnogo jače. Tako da, mislim da njih dvoje odlično simbolizuju tu našu borbu i mislim da građani Srbije treba da budu zahvalni što imaju takve novinare.“","Čečen: Šapić lično povređen kritičkim izveštavanjem, pa reketira reportera",2024-10-24
" Država plaća sve televizije, od prve do poslednje - otkrio je predsednik Aleksandar Vučić gostujući na jednoj sa nacionalnom frekvencijom, pošto je Ursulu fon der Lajen ispratio u uverenju da glavni strateški cilj Srbije ostaje Evropska unija koja, između ostalog, baštini vrednosti slobode medija i slobodnog tržišta. Da li je time predsednik, zapravo, otkrio javnu tajnu – da su mediji pod direktnom finansijskom, a time i političkom kontrolom vlasti? I koje bi institucije, posle ovog priznanja, imale čime da se pozabave da se njima, takođe, odavno ne upravlja sa državnog vrha? Gost Novog dana biće univerzitetski profesor i medijski stručnjak Rade Veljanovski. Proveravamo i hoće li žene u Srbiji obustaviti rad i priključiti se prvoj nacionalnoj kampanji agencije Ujedinjenih nacija za rodnu ravnopravnost žena kojom želi da istakne istakne koliko bi preraspodela neplaćenih, uglavnom kućnih poslova doprinela postizanju pravednijeg i ekonomski naprednijeg društva. Aktuelne događaje i najvažnije naslove iz dnevne štampe komentarisaće narodni poslanik Demokratske stranke Miodrag Gavrilović. Povodom nove predstave Jugoslovenskog dramskog pozorišta „Muška suza“, za jutarnji program  govoriće glumac Vojin Ćetković. Novi dan sa Miom Bjelogrlić na programu je u nedelju od 9 časova.","Novi dan: Gosti Rade Veljanovski, Miodrag Gavrilović, Vojin Ćetković…",2024-10-26
" Na današnji dan dogodilo se: 1735. Rođen je američki državnik Džon Adams, jedan od najistaknutijih boraca za američku nezavisnost, prvi potpredsednik (1789-97) i drugi predsednik SAD (1797-1801). Učestvovao je u izradi nacrta Deklaracije o nezavisnosti 1776. Njegov sin Džon Kvinsi Adams bio je šesti predsednik SAD 1825. 1751. Rođen je Ričard Brinsli Šeridan, uz Goldsmita najznačajniji engleski dramatičar 18. veka. Kao član britanskog parlamenta od 1780. do 1812. proslavio se kao sjajan orator („Škola ogovaranja“, „Suparnici“, „Kritičar“). 1762. Rođen je francuski pisac Andre de Šenije koji je u svom delu uskladio stare pesničke forme sa novom osećajnošću, pa ga istoričari književnosti najčešće predstavljaju kao poslednjeg pesnika klasicizma i prvog romantičara. Pozdravljajući Francusku revoluciju, Šenije se oštro suprotstavio jakobinskoj diktaturi, zbog čega je pogubljen na giljotini 1794. („Hermes“, „Amerika“, „Jambi“). 1817. Simon Bolivar je osnovao prvu nezavisnu vladu Venecuele. 1830. Umro je crnogorski vladika Petar I Petrović Njegoš koji je po dolasku na vlast 1782. doprineo razvoju crnogorske državnosti. Doneo je 1796. prvi zakon (Zakonik Petra I) i ustanovio centralni sudski organ (Kuluk) 1803. Predvodio je Crnogorce u borbama protiv Turaka i Francuza, mirio zavadjena plemena i trudio se da iskoreni krvnu osvetu. 1864. Potpisan je Bečki mir kojim je Danska prinuđena da Pruskoj prepusti pokrajine Šlezvig, Holštajn i Lauenburg. 1869. Izvođenjem alegorijske slike Đorđa Miletića „Posmrtna slava kneza Mihaila“, u Beogradu je otvorena nova zgrada Narodnog pozorišta, izgrađena po projektu Aleksandra Bugarskog. 1905. Tokom prve (februarske) ruske revolucije, ruski car Nikolaj II Aleksandrovič Romanov „Oktobarskim manifestom“ ponudio je šire biračko pravo, izabrani parlament (Duma) sa zakonodavnom vlašću i garanciju građanskih sloboda. 1910. Umro je švajcarski filantrop Žan Anri Dinan, tvorac ideje o Crvenom krstu i jedan od osnivača Međunarodnog komiteta Crvenog krsta 1863, dobitnik Nobelove nagrade za mir 1901. 1918. Slovačka je proglasila odvajanje od Mađarske i ujedinjenjem sa Češkom formirala Čehoslovačku, prvu državu stvorenu posle raspada Austro-Ugarske u Prvom svetskom ratu. 1918. Kapitulacijom Turske, koja je u Prvi svetski rat ušla 1914. na strani Centralnih sila, prestala je da postoji Otomanska imperija. 1922. Dva dana posle „Marša na Rim“, Benito Musolini je formirao prvu fašističku vladu u Italiji. 1938. Milione Amerikanaca uhvatila je panika dok su na radiju CBS slušali radio dramu koju je prema noveli Herberta Džorda Velsa „Rat svetova“ snimio Orson Vels, misleći da se radi o stvarnom napadu Marsovaca na Zemlju. 1973. Pušten je u saobraćaj most na Bosforu koji povezuje Evropu i Aziju. 1974. Nokautom nad Džordžom Formanom, Muhamed Ali se u 32. godini trijumfalno vratio boksu. 1975. Princ Huan Karlos preuzeo je vođstvo Španije od teško obolelog diktatora Fransiska Franka. 1975. Kod Praga se srušio avion DC-9 jugoslovenske kompanije „Inex-Adria“, u kojem je poginulo 75 putnika, čehoslovačkih turista koji su se vraćali sa letovanja na Jadranu. 1990. Kina je objavila rezultate popisa stanovništva prema kojem njena populacija broji milijardu i 13 miliona ljudi. 1995. Minimalnom većinom od 50,6 procenata stanovnici Kvebeka izjasnili su se na referendumu protiv nezavisnosti te kanadske provincije. 1998. Na osnovu sporazuma predstavnika Vojske Jugoslavije i NATO potpisanog 15. oktobra, avioni NATO-a počeli su misiju nadgledanja vazdušnog prostora Kosova pod nazivom „Orlovo oko“. 2000. Sudija Vrhovnog suda Španije, njegov telohranitelj i vozač ubijeni su, a još 35 osoba je povređeno u eksploziji automobila bombe u Madridu za koju su osumnjičeni pripadnici baskijskog separatističkog pokreta ETA. 2001. Londonski klub poverilaca smanjio je SR Jugoslaviji dug za 600 miliona dolara – sa 2,8 na 2,2 milijarde. 2003. Na donatorskoj konferenciji u Hagu prikupljeno je 15,7 miliona evra za uspostavljanje i rad suda za ratne zločine u Sarajevu. 2003. Vrhovni sud u Rimu proglasio je nevinim bivšeg italijanskog premijera Đulija Andreotija, ranije osudjenog na 24 godine zatvora za saučesništvo u ubistvu novinara Karmina Pikorelija koje je 1979. izvršila mafija. 2006. Bivšem čileanskom diktatoru Augustu Pinočeu određen je kućni pritvor zbog torture, ubistava i kidnapovanja tokom njegove 17-godišnje vladavine. Pinoče je umro 10. decembra 2006. u bolnici u Santjagu. Procenjuje se da je tokom njegove diktature u političkim nemirima i progonima ubijeno oko 3.000 ljudi, dok je oko 28.000 bilo podvrgnuto raznim oblicima mučenja. 2008. Preminuo je slikar i karikaturista Ismet-Ico Voljevica, autor strip karikature Grga u zagrebačkom Večernjem listu. 2011. U drugom krugu predsedničkih izbora u Bugarskoj izabran je Rosen Plevnelijev, kandidat bugarskog premijera Bojka Borisova. 2012. Uragan Sendi koji je pogodio istočnu obalu SAD, usmrtio je 39 ljudi i milione stanovnika ostavio bez elekrične energije i javnog prevoze. 2017. Koncentracije ugljen-dioksida u atmosferi, koje prouzrokuju globalno zagrevanje, zabeležile su rekord u 2016. godini, saopštila je Svetska meteorološka organizacija. 2020. Crnogorsko – primorski mitropolit Srpske pravoslavne crkve Amfilohije umro je od posledica koronavirusa. 2022. Na predsedničkim izborima u Brazilu treći put mandat je dobio Luiz Inacio Lula da Silva iz levičarske Radničke stranke.","Na današnji dan, 30. oktobar",2024-10-30
" U Višem javnom tužilaštvu u Nišu danas su, prvi put, saslušani roditelji trinaestogodišnjeg Andreja Simića koga je 5. oktobra prošle godine nožem ubio njegov vršnjak M.M. u potkrovlju porodične kuće u Niškoj Banji. Time je nastavljena istraga protiv oca i majke dečaka koji je počinio zločin M.M. i M.M.M. koji se terete za teško delo protiv opšte sigurnosti za koje je zaprećena kazna zatvora do 12 godina. Otac ubijenog dečaka Mića Simić rekao je da su godinu dana posle zločina prvi put danas saslušani u Višem javnom tužilaštvu i da je saslušanje trajalo više od četiri sata. „Konačno smo izneli sve činjenice i dokaze za koje smo smatrali da su važni za ovu istragu. Izneli smo sve one detalje koje smo vapili da kažemo i nadamo se da je najzad stvar krenula sa mrtve tačke i da će se sve odvijati ubrzano“, rekao je Simić novinarima. Pravni zastupnik porodice Simić, advokat Saša Knežević rekao je da ne može da govori o detaljima iskaza svojih klijenata jer je doneta naredba da su iskazi službena tajna. „Možemo da kažemo da su stvari krenule sa mrtve tačke čim je predmet iz Osnovnog prebačen u Više javno tužilaštvo. Tada se ozbiljno krenulo sa dokaznim radnjama, saslušavanjem svedoka, sada i oštećenih“, rekao je Knežević. Kazao je da oštećeni i on nisu imali uvid u spise predmeta do danas, jer je takva praksa, koja mu nije sasvim jasna. Dodao je da „tek od sutra ujutru mogu da traže uvid u spis predmeta“ pa da, kako je ukazao, ; znamo šta je do sada rađeno. „Nadam se da smo blizu podizanja optužnice, mislim da to može u naredna najviše dva meseca da se završi, to je neka moja procena“, izjavio je Knežević. Roditelji M.M. se terete da su, kako je navelo tužilaštvo, u periodu od jula do 5. oktobra 2023. u Niškoj Banji, stavili nadohvat maloletnog sina na raspolaganje svuda po kući hladno oružje, noževe pogodne za nanošenje povreda. Dečak je iskoristio laku dostupnost noževa i njima doveo u opasnost život i telo maloletnog Andreja Simića. U Osnovnom sudu u Nišu protiv roditelja M.M. tužbu je podneo Centar za socijalni rad za potpuno lišavanje roditeljskog prava zbog grubog zapostavljanja deteta i zanemarivanja roditeljskih dužnosti. Otac ubijenog dečaka u izjavama za medije ranije je kazao da dečak koji je usmrtio Andreja uvek nosio pun ranac noževa, na šta je više puta upozoravao njegovu majku koja ga nije sprečila da nastavi sa ovakvim ponašanjem koje je kulminiralo zločinom. Motiv ubistva i dalje je nepoznat. Povezane vesti: Obrt u Niškoj Banji: Roditeljima dečaka koji je ubio druga preti kazna do 12 godina zatvora Vesti 12. sep 2024 1 Vesti 12. sep 2024 1 Dečaka iz Niške Banje prošle godine ubio je školski drug: Postupak spor, sudskog još nema Vesti 07. avg 2024 1 Vesti 07. avg 2024 1 Roditelji dečaka iz Niške Banje kojeg je ubio drug dobili status oštećenih, dali iskaz u tužilaštvu Vesti 24. jul 2024 0 Vesti 24. jul 2024 0",Roditelji ubijenog dečaka iz Niške Banje saslušani u Višem javnom tužilaštvu,2024-10-29
" Republički zavod za statistiku (RZS) saopštio je danas da je u Srbiji u prvih devet meseci ove godine za 28.725 više umrlih nego rođenih. „U periodu januar-septembar 2024. godine beleži se pad živorođenih od 998 odnosno za 2,2 odsto, kao i porast umrlih od 1.397 ili za 1,9 odsto, u poređenju s istim periodom prethodne godine“, naveo je RZS. RZS: Broj stanovnika u Nišu smanjiće se za 35.000 u naredne tri decenije Vesti 22. okt 2024 7 Vesti 22. okt 2024 7 Za prvih devet meseci ove godine broj živorođenih je 44.553, što je u odnosu na isti period prethodne godine, kada je broj živorođenih iznosio 45.551, pad od 998 odnosno za 2,2 odsto. Broj umrlih u Republici Srbiji u periodu januar-septembar 2024. godine je 73.278 i, u poređenju s istim periodom prethodne godine, kada je broj umrlih iznosio 71.881, beleži se rast od 1.397 ili za 1,9 odsto, saopštio je RZS. U septembru je rođeno 5.086 beba, a preminulo je 7.542 osoba.",RZS: U prvih devet meseci ove godine za 28.725 više umrlih nego rođenih,2024-10-25
" Na današnji dan, 26. oktobar, dogodilo se: 899. Umro je engleski kralj Alfred Veliki, koji je po dolasku na presto 871. uspešno odbranio zemlju od Danaca, oslobodio i obnovio London. Razvio je ratarstvo, osnovao nove gradove i učinio mnogo na polju duhovne kulture okupljajući učene ljude i iz inostranstva. 1440. Obešen je Žil de Re, jedan od boraca Jovanke Orleanke. Bivši maršal Francuske optužen je za satanizam i ubistvo 140 dece. Njegov zločin bio je inspiracija za priču „Plavobradi“. 1685. Rođen je italijanski kompozitor Djuzepe Domeniko Skarlati, virtuoz na čembalu. Komponovao je više od 550 kompozicija za čembalo, čuvenih sonata u jednom stavu (Skarlatijev sonatni oblik). 1759. Rođen je Žorž Žak Danton, jedan od vodja Francuske revolucije, koji je 14. jula 1789. predvodio napad na parisku tamnicu Bastilju. Kao protivnik revolucionarnog terora sukobio se sa Robespjerom, optužen je za saradnju sa neprijateljima republike i pogubljen na giljotini 1794. 1842. Rođen je ruski slikar Vasilij Vasiljevič Vereščagin, autor monumentalnih kompozicija iz rusko-turskog rata (1877-78). 1861. U Frankfurtu je prikazan rad prvog uredjaja za prenos govora, koji je njegov konstruktor Johan Filip Reis nazvao telefon. Kao pronalazač prvog upotrebljivog telefona (1876) smatra se Amerikanac Aleksandar Graham Bel. 1863. U Ženevi je počela četvorodnevna medjunarodna konferencija 14 zemalja na kojoj je osnovan Crveni krst i objavljeni principi koji su 1864. poslužili kao osnova za usvajanje Ženevske konvencije o zaštiti žrtava rata. 1896. Potpisan je sporazum u Adis Abebi kojim je uspostavljen mir izmedju Italije i Abisinije (Etiopija) i priznata nezavisnost Abisinije. 1905. Tokom Prve ruske revolucije (1905-07), radnici su u Petrogradu osnovali prvi Sovjet (radničku skupštinu). 1905. Sporazumom u Karlštadu Norveška se odvojila od Švedske i postala nezavisna kraljevina sa kraljem Hakonom VII. 1911. U Kini je ukinuta monarhija i proglašena republika sa Sun Jat Senom kao privremenim predsednikom. 1916. Rođen je francuski državnik Fransoa Miteran, koji je kao prvi socijalista u maju 1981. izabran za predsednika Francuske i ostao na tom položaju 14 godina. U Drugom svetskom ratu bio je jedan od vodja francuskog Pokreta otpora, a od 1971. je lider Socijalističke partije Francuske. 1917. Brazil je objavio rat Nemačkoj u Prvom svetskom ratu. 1955. General Ngo Din Diem proglasio je Republiku Vijetnam u južnom Vijetnamu, a sebe predsednikom i zaveo diktatorski režim. Ubijen je u vojnom udaru u novembru 1963. 1955. Parlament Austrije prihvatio je, dan posle odlaska poslednjih savezničkih okupacionih vojnika, Državni ugovor kojim se obavezala na stalnu neutralnosti zemlje. 1961. Nobelovu nagradu za književnost dobio je jugoslovenski književnik Ivo Andrić i postao prvi Jugosloven dobitnik te prestižne svetske nagrade. 1972. Umro je ruski konstruktor aviona i helikoptera Igor Ivanovič Sikorski, koji je konstruisao prvi uspešan helikopter, a 1913. prvi izgradio avion sa više motora. Godine 1919. emigrirao je u SAD gde je nastavio rad na konstrukciji novih tipova aviona i helikoptera. 1972. U kampanji Saveza komunista Jugoslavije protiv „anarholiberala“ smenjeni su najviši funkcioneri Saveza komunista Srbije Marko Nikezić i Latinka Perović. Nakon toga smenjeni su i funkcioneri u državnom aparatu i privredni rukovodioci koji su se zalagali za liberalizaciju i modernizaciju društva. 1976. Generalna skupština UN je jednoglasno osudila aparthejd i pozvala vlade zemalja članica da zabrane sve kontakte sa Transkejom, koja je samoproklamovala nezavisnost sa belom manjinom na čelu. 1994. Izrael i Jordan potpisali su sporazum, kojim je posle 46 godina formalno okončano ratno stanje dveju susednih zemalja. 1995. Na Malti je ubijen vođa palestinske terorističke islamske organizacije „Islamski džihad“ Fati Škaki. 1998. Predsednici Perua i Ekvadora potpisali su formalnu deklaraciju kojom je rešen pogranični spor dveju južnoameričkih zemalja nastao početkom 19. veka, zbog kojeg su više puta ratovale. 1999. Savet bezbednosti UN odobrio je upućivanje medjunarodnih mirovnih snaga, 11.000 vojnika i policajaca, u Istočni Timor. 2000. Na sastanku u Bukureštu SR Jugoslavija je postala punopravni član Pakta stabilnosti za jugoistočnu Evropu. 2001. Beogradski sud osudio je Dobrosava Gavrića na 20 godina zatvora zbog ubistva Željka Ražnatovića Arkana i još dve osobe u hotelu „Interkontinental“ u Beogradu 15. januara 2000. 2007. Umro je američki biohemičar Artur Kornberg, dobitnik Nobelove nagrade za medicinu 1959. za sintezu DNK u epruveti. Kornberg je otkrio hemijski mehanizam koji pokazuje kako DNK nastaje u ćeliji. 2010. Poginulo je 113 osoba, a više od 500 je nestalo posle jakog zemljotresa koji je uzrokovao cunami u oblast Indonezije 78 kilometara od ostrva Južni Pagai, arhipelaga Mentavaina; Erupcija vulkana Mount Merapi na indonežanskom ostrvu Java usmrtila je 13 ljudi. 2014. Aktuelna predsednica Brazila Dilma Rusef pobedila je u drugom krugu predsedničkih izbora sa osvojenih 51,5 odsto glasova. 2014. U Srbiji održani izbori za nacionalne savete nacionalnih manjina. 2015. Poginulo je 385 osoba u snažnom zemljotresu u avganistanskoj provinciji Badahšan, koja se graniči s Pakistanom, Tadžikistanom i Kinom. 2022. Srbija je dobila novu vladu sa 25 resornih ministarstava i tri bez portelja, na čijem čelu je, po treći put, Ana Brnabić.","Na današnji dan, 26. oktobar",2024-10-26
"/Nailia Schwarz Koliko je kafa poskupela najbolje pokazuje podatak zvanične evropske statistike. Naime, uvoz kafe u EU je 2023. godine bio na nivou onog iz 2013. godine, kada je takođe uvezeno 2,7 miliona tona, ali je vrednost značajno porasla - za čak 3,3 milijarde evra. Cena kafe raste i u ovoj godini, a u istom smeru se kreće i cena kakaoa, osnovnog sastojka proizvoda konditorske industrije. Evropska unija je prošle godine uvezla 2,7 miliona tona kafe iz zemalja koje nisu članice EU, u vrednosti od 10,6 milijardi evra, objavio je u oktobru Eurostat . Ova količina je ostala skoro stabilna u poređenju sa 2013. godinom, kada je takođe uvezeno 2,7 miliona tona, ali je vrednost znatno porasla – sa 7,3 milijarde evra pre deset godina, na lanjskih 10,6 milijardi evra. U proteklih deset meseci, od kraja 2023, cena arabika kafe porasla je za više od 70 odsto, dok je skok cene robuste više nego trostruka – 230 odsto. Kod kakaoa , osnovnog sastojka konditorske industrije, situacija sa rastom cene je još drastičnija – tokom maja ove godine cena mu je bila pet puta veća od lanjske u ovom periodu, da bi se sada spustila na „svega“ tri puta veći nivo. U Atlantik grupi, koja ima najveći udeo na tržištu proizvodnje i veleprodaje tradicionalne (domaće) pržene kafe ističu da već duže vreme posluju u okruženju visokih cena sirovina i usluga „koje vrše snažan pritisak na celu industriju i njih kao proizvođače“. „To u poslednje vreme posebno dolazi do izražaja kad je reč o tržištu kafe i kakaoa“, kažu za portal  u Atlantik grupi, proizvođaču „Grand“, „Doncafe“, „Bonito“, „C kafe“ i „Barkafe“. Uzroke, kako navode, generalno treba tražiti u slabijim berbama zbog klimatskih uslova, logističkim problemima s pristizanjem brodova, špekulativnim aktivnostima fondova na berzama, „te uopšteno manjoj raspoloživosti sirovine na tržištu zbog sve veće konzumacije“. „U slučaju kafe, zbog skoka nabavne cene robuste, nabavna cena arabike takođe raste. Upravo obrana berba u Brazilu pokazala se manjom od očekivane, što nas dovodi u još jednu godinu sa manjom raspoloživošću arabike u odnosu na potražnju“, objašnjavaju u Atlantik grupi. Tradingeconomics.com Od kraja 2023. godine, beleži se rast nabavne cene arabike za više od 70 posto, dok je skok nabavne cene robuste skoro 230 posto, navode naši sagovornici. Gorka čokolada U okviru Atlantik grupe posluje i konditor „Štark“, koji u svojoj proizvodnji neizostavno koristi kakao. I njegova cena je porasla na svetskom tržištu – u jednom trenutku čak višestruko više, nego što je to slučaj kod kafe. Kod kakaoa je, navode, reč o povećanjima od nekoliko puta u odnosu na cene po kojima se sirovina nabavljala donedavno. „Pre samo godinu dana cena zrna kakaa po toni je bila 2.300 evra, a sada je 7.400 dolara po toni, s time da se tokom maja popela i na 12.000 dolara po toni“, ističu u Atlantik grupi. Tradingeconomics.com Ova višestruko skuplja sirovina je u proizvodnji i, kako navode – predstavlja izazov svima u lancu proizvodnje finalnog proizvoda od kakaoa. „Sasvim je jasno da sa ogromnim rastom cena nije jednostavno upravljati troškovima poslovnih operacija, mi to u našem poslovanju jako osećamo, ali pokušavamo da zaštitimo potrošača što je više moguće od siline ovih udara. Nemoguće je internim uštedama anulirati kretanja na svetskim berzama sirovina, ali mi kroz kontinuitet kriza maksimalno vodimo računa o tome da teret poskupljena u čitavom lancu poslovanja ne prenesemo većim delom na potrošača“, navode u ovoj kompaniji.",Rast cena kafe i kakaoa: Hoće li biti još vruće i gorče?,2024-10-26
"/Sergo Jaxua Taksista u Splitu je turisti vožnju od 1,4 kilometra, od trajektne luke do pozorišta, naplatio 209 evra, prenose hrvastki mediji. Pozorište u Splitu i trajektna luka udaljeni su 1,4 kilometra, a Gugl mape pokazuju da automobilom ta udaljenost može da se pređe za četiri minuta, ukoliko nema gužve. Na računu taksija, koji je objavio Dalmatinski portal , piše da je vožnja trajala 15 minuta i da je pređena udaljenost od pet kilometara. Turista je u taksi seo juče u 19.52, što znači da se ne radi o noćnoj vožnji.","Taksista u Splitu vožnju od 1,4 kilometra turisti naplatio 209 evra",2024-10-24
" Osnovno javno tužilaštvo u Novom Pazaru saopštilo je da nema mesta pokretanju krivičnog postupka po službenoj dužnosti u slučaju smrti vojnika Dejana Stojkovića tokom izvođenja vojne veže ""Munjeviti udar"" 2021. godine na poligonu ""Pešter"". Tužilaštvo je, nakon izvršenih provera, kao i ocenom prikupljenih dokaza i komisijskog sudsko-medicinskog veštačenja Medicinskog fakulteta u Beogradu, Instituta za sudsku medicinu, zaključilo da je smrt vojnika zadesna i uzrokovana naglim poremećajem srčanog rada, po tipu takozvane naprasne srčane smrti na terenu njegovog posebnog ličnog svojstva promena na srcu. „Nisu prikupljeni dokazi koji bi sa osnovom sumnje ukazali da se neko od odgovornih vojnih ili civilnih lica, koje je bilo uključeno u proces postavljanja zaštitnih uređaja i održavanja njihove ispravnosti u predmetnom borbenom vozilu, nije pridržavalo ili postupalo po propisima ili propisanim tehničkim pravilima“, navodi se u saopštenju Tužilaštva. Dve godine od pogibije vodnika Stojkovića – dve godine ćutanja, istrage nema Vesti 24. jun 2023 22 Vesti 24. jun 2023 22 VSS: Vodnik Stojković preminuo posle vojne vežbe na Pešteru od trovanja Vesti 12. okt 2021 11 Vesti 12. okt 2021 11 Vojni sindikat: Dve i po godine od stradanja vodnika na Pešteru, a optužnice nema Vesti 25. dec 2023 2 Vesti 25. dec 2023 2 Dodaju da u istom slučaju nisu prikupljeni dokazi da je neko od odgovornih na bilo koji način nezakonitim ponašanjem ili nepridržavanjem propisane tehničke regulative, nehatno izazvalo opasnost za život ili telo ljudi ili za imovinu većeg obima, što bi posledicu imalo nastupanje smrti Dejana Stojkovića. Podsetimo, vodnik Dejan Stojković preminuo je 24. juna 2021. godine tokom izvođenja vojne vežbe“Munjeviti udar 2021″ na Pešterskoj visoravni. Godinama je istraga o njegovoj smrti tapkala u mestu, a Osnovno javno tužilaštvo je postupalo u predmetu od juna ove godine, nakon što se Više tužilaštvo, posle sprovedenih predistražnih radnji, proglasilo nenadležnim.",Novopazarsko Tužilaštvo ne pokreće postupak zbog smrti vojnika na Pešteru,2024-10-29
" Regionalna news platforma  danas obeležava 10 godina postojanja a zahvaljujući predanom radu ljudi ispred i iza kamera postala je simbol slobodnog i nezavisnog novinarstva i integriteta. Kroz deceniju izazova i promena,  je ostao dosledan svojim temeljnim vrednostima – profesionalizmu, odgovornosti i istini. Oduvek je naša misija bila jasna – da budemo glas javnosti i pružimo platformu za tačne i pravovremene informacije i analize koje građanima omogućavaju donošenje informisanih odluka. Naši timovi novinara i urednika u Srbiji, Hrvatskoj, Bosni i Hercegovini i Sloveniji svakodnevno ulaže ogromne napore kako bi očuvali nezavisnost i osigurali verodostojnost vesti.  “Teško je zamisliti medijski, društveni i javni prostor u ove četiri zemlje bez vrednosti slobodnog, nezavisnog i istraživačkog novinarstva koje je  uspostavio i negovao svih ovih godina. Rezultati koje su postigli motivišu i od United Media kao krovne kompanije će uvek imati podršku da budu glas naroda, da nastave da rade kao do sada, pružajući tačne i verodostojne informacije, čak i u najtežim okolnostima. Uprkos napadima koji su učestali ne samo na  već na slobodne medije, oni će uvek imati našu podršku da budu bastion istine u vremenu kada je to najpotrebnije”, istakla je direktorka United Media Alesandra Subotić.  „Sve čestitke  timovima na ovom važnom jubileju. Kvalitetan i nezavisan informativni medij je retkost na Balkanu. U poslednjih 10 godina  je predvodio u kreiranju hrabrog, istinitog i inspirativnog novinarstva. Svaka čast svima koji su bili uključeni u taj proces”, naveo je savetnik uredničkog kolegijuma  i nekadašnji istaknuti novinar BBC-a Peter Horoks. Decenija poverenja koju smo izgradili sa našim gledaocima i čitaocima nije samo postignuće – već i obaveza.  „Deset godina  nije samo običan jubilej jedne medijske kuće. Svi koji prate naš program i čitaju vesti na našem portalu znaju da su naši novinari tu da se bave temama koje su važne za njihov život. Uvek smo bili na licu mesta kada se dešavaju značajni događaji, kada je nekom učinjena nepravda, kada neko ima problem na koji institucije ćute. Otkrivali smo pozadinu velikih društvenih i političkih priča i nikada se nismo bojali pritisaka moćnika. Naši novinari bili su istrajni, posvećeni i hrabri da objave istinu, poštujući principe profesionalnog i odgovornog novinarstva. Danas, kada se osvrćemo na proteklu deceniju, ponosni smo na stečeno poverenje publike, ali svesni smo da nas čekaju novi veliki izazovi. Vreme populizma, laži i spinova, naš posao čini daleko komplikovanijim. Ovaj jubilej je podsećanje da, zajedno sa našim gledaocima i zaposlenima, možemo da prevaziđemo svaku prepreku, a da su istina i slobodna reč vrednosti koje uvek moramo braniti. U sledećoj dekadi,  će nastaviti da bude oslonac slobodnog novinarstva, uz podršku onih koji veruju u našu misiju. Ne želimo da prokockamo poverenje publike jer su naši gledaoci najveća vrednost koju imamo“, istakao je news direktor  Srbija Igor Božić.  “Gotovo da nema lica u Hrvatskoj javnosti koja nisu bila naši gosti. Ili tema nekih od naših najgledanijih priča. Gledamo povijest koju smo pratili deset godina izvještavajući o stvarima i događajima koje nismo mogli ni zamisliti. Pandemija, potresi, ratovi, migracije, klimatske promjene, prirodne katastrofe, tvrda kohabitacija, izborne kampanje, sportski uspjesi, priče su zbog kojih smo se veselili i plakali. Prije deset godina dočekalo nas je puno pitanja i izazova. Jedno od njih bilo je jesmo li premala zemlja za velike priče i događaje koje čine program globalnih news kanala kao što su CNN, Sky News, BBC. Vjerujem da je ovih 10 godina važan podsjetnik koliko je novinarstvo važno, I kako postaje sve važnije u svijetu koji je suočen sa sve većim izazovima neprovjerenih informacija s društvenih mreža, lažnih vijesti i populizma”, istakao ej new direktor  Hrvatske Tihomir Ladišić.  “Za sve nas koji smo ujedno i pioniri i veterani , deseti rođendan naše kuće je emotivno podsjećanje na profesionalnu strast, velika očekivanja, odgovornost i entuzijazam s kojim smo započeli medijsku misiju , ali i satisfakcija što smo zadržali sve to punih 10 godina, jačajući programske sadržaje, tim i utjecaj. Publika u Bosni i Hercegovini prepoznala je, još u ranoj fazi, kvalitet, značaj i konkurentsku prednost  na medijskoj sceni, a gledanost televizije i posjećenost portala  godinama su samo rasli. Pored izvrsnih rezultata koji nas svrstavaju u vrh najpopularnijih medija u BiH, posebno nas raduje, ali i obavezuje, povjerenje koje javnost ima u , što je dokazano i istraživanjem Ipsosa koje je pokazalo da je  medij kojem ljudi u cijeloj BiH najviše vjeruju. Publika zna da su ekipe  već deceniju na mjestima gdje nastaju vijesti – uvijek, svugdje i uzivo. U emisijama  koje su arene različitih stavova, čuje se glas svih, bez cenzure. Pitamo sve i svakoga. Tako ćemo i nastaviti, svjesni izazova koje je donijelo digitalno doba i zahvalni na prilici da budemo prvi izbor javnosti koja trazi istinitu i kredibilne informacije u vrijeme manipulacija i populizma”, ističe Amir Zukić, news direktor  u Bosni i Hercegovini.  Čestitke povodom jubileja stižu i od najmlađe članice  tima. “Drage sestre,  Srbija,  Bosna i Hercegovina i  Hrvatska, deset godina već dokazujete da je jedini pravi put profesionalno i nezavisno novinarstvo, novinarstvo koje podstiče društvo na razmišljanje o napretku i razvoju. Budite ponosni na vaš pređeni put i istrajte na njemu, bez obzira na to koliko teške mogu biti okolnosti. Iskrene čestitke povodom 10. godišnjice vašeg delovanja i samo hrabro napred”, poručila je direktorka i urednica  Slovenija Katja Šeruga. Obeležavajući rođendan,  daje obećanje svojim gledaocima i čitaocima da će i u budućnosti stajati na braniku slobodnog novinarstva. Zahvalni smo na poverenju naših gledalaca, jer bez njih, ovaj put ne bi bio moguć.","Deseti rođendan : Decenija poverenja, istine i posvećenog novinarstva",2024-10-30
" Osnovna škola ""NH Siniša Nikolajević"", koja se nalazi na Crvenom krstu, saopštila je da je zbog glasina da će učenik osmog razreda doneti prekosutra pištolj u školu obaveštena policija, te da će ona u četvrtak biti ceo dan u školi, u obe smene. „Odmah nakon prispele glasine da će jedan učenik osmog razreda u četvrtak doneti pištolj u školu, obaveštena je policija. Policijski službenici su juče bili u školi, obavili razgovor i dali smernice o daljem postupanju“, navodi se u saopštenju ove škole roditeljima. Kako se navodi, policija je uzela izjave od roditelja koji je prijavio ovu situaciju. „Što se tiče četvrtka, policija će biti u školi ceo dan, u obe smene. Po uputstvu policije, biće preduzete još neke mere koje zbog delikatnosti situacije nećemo najaviti“, navodi se. Učenik u novobeogradsku školu doneo igračku pištolja Vesti 17. okt 2024 5 Vesti 17. okt 2024 5","Učenik pretio da će doneti pištolj u OŠ „Siniša Nikolajević“, obaveštena policija",2024-10-29
" Na Trgu Nikole Pašića u Beogradu zapalio se autobus na liniji 58. Kako je za  rečeno u MUP-u, požar je ugašen u 10.26. Povređenih nema. Intervenisalo je 10 vatrogasaca sa dva vozila. (FOTO/VIDEO) Zapalio se autobus u toku vožnje u naselju Železnik Vesti 24. avg 2024 102 Vesti 24. avg 2024 102",Zapalio se autobus GSP na Trgu Nikole Pašića,2024-10-25
"Foto: Tanjug Primena Ohridskog sporazuma između Beograda i Prištine tek treba suštinski da počne, kazao je nakon sastanka glavnih pregovarača u Briselu specijalni izaslanik Evropske unije za dijalog Miroslav Lajčak. Delegacija Beograda i delegacija Prištine, koju predvode glavni pregovarači Petar Petković i Besnik Bisljimi, imali su prvo odvojene susrete sa Lajčakom, a zatim održali i trilateralni sastanak. „Ugostio sam danas u Briselu glavne pregovarače Kosova i Srbije. Razgovarali smo o primeni Ohridskog sporazuma, koja tek treba da počne u suštini. Takođe smo razgovarali o nizu važnih pitanja koja proizilaze iz prošlih sporazuma i dogovorili se o narednim koracima“, napisao je Lajčak nakon sastanka. Sporazum o putu ka normalizaciji odnosa između Kosova i Srbije pustignut je u februaru 2023, a u martu su se Beograd i Priština usaglasili oko Aneksa primene, ;poznat kao Ohridski sporazum. U članu jedan Sporazuma navodi se da će strane ;međusobno razvijati normalne, dobrosusedske odnose na osnovu jednakih prava i „međusobno ;priznati dokumenta i nacionalne simbole, uključujući pasoše, diplome, registarske tablice i carinske pečate“. Vlada Srbija donela je 26. decembra prošle godine da se na teritoriji Srbije omogući sloboda kretanja svim vozilima s Kosova, a ;od 2013. godine priznaje kosovske lične karte. Predsednik Srbije Aleksandar Vučić je tokom posete francuskog predsednika Emanuela Makrona rekao da je Srbija ispunila tri stvari Ohridskog sporazuma. „Bio je dogovor i svi smo razgovarali o tome da najpre mora da bude ispunjena ZSO koja nije pomerena sa mrtve tačke, a Srbija je od ličnih karata, tablica, tzv. carinskih pečata… sve je to ispunila“, rekao je on. Zamenik kosovskog premijera i glavni pregovarač Besnik Bisljimi izjavio je danas da na tripartitnom sastanku održanom u Briselu nema rezultata po pitanju napretka u normalizaciji odnosa sa Srbijom. „Nema rezultata u pitanju napretka u normalizaciji odnosa. Srbija i dalje insistira na delimičnoj implementaciji, po ideji ‘mi uradimo nešto, vi uradite nešto'“, rekao je on posle sastanka. Pročitajte i: Stano: EU bila jasna da je Ohridski sporazum obavezujući i za Kosovo i za Srbiju Vesti 03. okt 2024 4 Vesti 03. okt 2024 4",Lajčak: Primena Ohridskog sporazuma tek treba suštinski da počne,2024-10-24
" Nešto posle 18 časova došlo je do lančanog sudara na Mostarskoj petlji u smeru ka Novom Beogradu. U sudaru koji se dogodio u 18.20 sati učestvovalo je šest vozila, a dve osobe su se žalile na povrede, nezvanično saznaje . Saobraćaj se odvija u srednjoj i desnoj traci. Прикажи ову објаву у апликацији Instagram Објава коју дели 192.RS (@192_rs)","Sudar šest vozila u Beogradu, dve osobe se žale na povrede",2024-10-26
"Prorec production Poljoprivredni proizvođači iz svih krajeva Srbije izložili širok spektar voća i povrća koje potrošači svakodnevno mogu pronaći na MAXI pijacama. Na trećem Nacionalnom festivalu hrane kompanija Delez Srbija još jednom je potvrdila svoju posvećenost saradnji sa domaćim proizvođačima i kontinuiranoj podršci lokalnoj poljoprivredi. Festival se održava treću godinu zaredom u čast više od 250 lokalnih dobavljača sa kojima sarađuje trgovinski lanac MAXI, i od kojih je tokom prošle godine otkupio preko 58.000 tona voća i povrća i plasirao kroz lance supermarketa. Poseban akcenat stavljen je na projekat MAXI agregator, koji povezuje 140 manjih proizvođača iz Srbije i omogućava im da svoje proizvode plasiraju širom Srbije. Svečanom otvaranju Festivala u Sava Centru prisustvovali su predsednik Republike Srbije Aleksandar Vučić, ministarka privrede Adrijana Mesarović, ministar poljoprivrede Aleksandar Martinović, ministar unutrašnje i spoljne trgovine Tomislav Momirović, ambasador Kraljevine Holandije Martajn Elhersma, kao i članovi Privredne komore, akademske zajednice, privrednici, lokalni proizvođači i partneri kompanije Delez Srbija. Svoje proizvode na Festivalu je izložilo 30 poljoprivrednika iz svih krajeva Srbije, od severa Vojvodine do juga naše zemlje. Na šarenim tezgama mogle su se pronaći gotovo sve kulture koje rastu širom Srbije – od paprike, paradajza, šargarepe, luka, pa do cvekle, pasulja, patlidžana, bundeva, najzastupljenijih sorti jabuka i raznolikog bobičastog voća. Poseban segment Festivala hrane bio je posvećen održivom razvoju i projektima koje ovaj trgovinski lanac realizuje sa Poljoprivrednim fakultetom i Fakultetom veterinarske medicine, Univerziteta u Beogradu. Generalna direktorka trgovinskog lanca Delez Gorica Jovović je otvorila Festival uz zahvalnost najvišem državnom vrhu koji je prepoznao važnost ove manifestacije i danas svedočio najlepšim poljoprivrednim proizvodima koji dolaze sa njiva Srbije, i naglasila važnost podrške MAXI-ja domaćim proizvođačima i lokalnoj privredi. Prorec production „Nacionalni festival hrane posvećen je našim poljoprivrednicima u znak zahvalnosti za njihov trud i dugogodišnju posvećenost kvalitetu. Naš cilj je da tokom godine uvozimo samo one kulture koje zbog klimatskih uslova ne uspevaju u Srbiji, dok kroz saradnju sa naučnim institucijama unapređujemo kvalitet hrane. Zadovoljstvo mi je što ćemo nastaviti da sarađujemo sa lokalnim dobavljačima kako bi tržištu zajedno ponudili još kvalitetnije i zdravije proizvode, a posebno sam srećna kada na policama MAXI-ja ugledam voće i povrće malih poljoprivrednika koji su deo naše ponude zahvaljujući projektu MAXI agregator“, poručila je Gorica Jovović. Prisutnima se obratio i predsednik Republike Srbije Aleksandar Vučić: “Danas sam posebno srećan što sam mogao da vidim ko su ti ljudi koji proizvode hranu za naš najveći domaći trgovinski lanac. Delez Srbija je uspeo da svojim strogim kriterijumima obezbedi vernost proizvođača i potrošača, kao i kvalitet proizvoda, koji je viši nego u mnogim zemljama sveta. Istovremeno, Delez je i najveći poslodavac u Srbiji i zahvaljujući njemu dvanaest i po hiljada ljudi ima sigurnu budućnost u svojoj zemlji. Želim vam da u narednim decenijama nastavite da budete najuspešniji, kako zbog vas, tako i zbog svih domaćih dobavljača koji svaki dan teško rade da bi mogli da isporuče najbolje moguće proizvode”. Prorec production Na Festivalu su dodeljena i priznanja za poseban doprinos održivom poslovanju. Ove godine, priznanje za najbolju praksu u smanjenju viškova hrane otišlo je Poljoprivrednom gazdinstvu Pera Đuričkov, koje je kroz odgovorne operacije i preradu proizvoda značajno smanjilo otpad i doprinelo lokalnim humanitarnim organizacijama. Priznanje za unapređenje proizvodnje voća bez ostataka pesticida dobilo je preduzeće „M-Đenić“, koje je predvodnik u implementaciji inovativnih metoda za bezbedniju proizvodnju hrane. Prorec production A priznanje zbog doprinosa u smanjenju emisija CO2, implementirajući MAXI program „Bez ostataka pesticida“, uručeno je kompaniji Delta Agrar koja je postigla izvanredan uspeh u ovoj oblasti zahvaljujući kontinuiranim inovacijama i primenom najsavremenije tehnologije u proizvodnji voća. Kao zaključni deo MAXI Nacionalnog festivala hrane održan je i panel „Održiva proizvodnja za zdravije ljude i planetu“. Na panelu su učestvovali Nemanja Nenić, direktor kvaliteta i integriteta proizvoda i održivog poslovanja kompanije Delez Srbija, profesor dr Dragan Šefer sa Veterinarskog fakulteta, profesor dr Ilija Đekić sa Poljoprivrednog fakulteta i Vladica Mladenović, CEO Superior Foods. Kroz diskusiju se istakla ključna poruka da je zajednički rad nauke, trgovaca i proizvođača presudan za dugoročno obezbeđivanje zdravijih proizvoda za potrošače i očuvanje planete.",Održan treći MAXI nacionalni festival hrane,2024-10-30
"Tanjug/ AP/ Edvin Zulic Na ročištu u Opšinskom sudu u Bosanskoj Krupi određen je pritvor maloletniku koji je ubio jednog i teško ranio drugog policijskog službenika u Policijskoj stanici u Bosanskoj Krupi, potvrđeno je iz Kantonalnog tužilaštva u Bihaću, piše  Sarajevo. Pritvor, određen na zahtev Tužilaštva Unsko-sanskog kantona, trajaće 30 dana tokom kojih će se sprovoditi istražne radnje, uključujući veštačenja, kako bi se prikupile sve relevantne činjenice potrebne za rasvetljavanje ovog zločina, piše  Sarajevo. Maloletniku se na teret stavlja krivično delo terorizam u kojem je ubijen policajac Ozren Maran, a ranjen njegov kolega Avdo Hasanović. Dečak od nepunih 15 godina je u četvrtak uveče ušao u dežurnu službu Policijske stanice Bosanska Krupa i nožem zadao udarce u grudni koš dvojici policijskih službenika, od kojih je jedan smrtno stradao, dok je drugi zbrinut u kantonalnoj bolnici. Nakon intenzivne potrage, u noći 25. oktobra, pripadnici policije uhapsili su sedam osoba koje se dovode u vezu s ovim činom. Povezane vesti: Uhapšeno osam osoba u Bosanskoj Krupi i Bihaću: Pronađeno oružje, telefoni i poruke na arapskom jeziku Region 26. okt 2024 6 Region 26. okt 2024 6 Raport: Maloletnika koji je izvršio teroristički napad u Bosanskoj Krupi radikalizovao stric Region 25. okt 2024 9 Region 25. okt 2024 9 Detalji napada u Bosanskoj Krupi: Maloletnik ubica policajca izbo tri puta Region 25. okt 2024 12 Region 25. okt 2024 12 Maloletnik ubio policajca, drugog teško ranio u Bosanskoj Krupi Region 24. okt 2024 1 Region 24. okt 2024 1","Određen pritvor maloletniku koji je ubio policajca, a drugog ranio u Bosanskoj Krupi",2024-10-27
"CHIRATH PHOTO/ U selu Kalabovce u opštini Surdulica, zbog afričke kuge svinja, uništeno je devet životinja, a preduzete su sve mere za sprečavanje daljeg širenja, prenosi RTS. Veterinari iz Vladičinog Hana su zaduženi i za područje Surdulice i Bosilegrada, a oni su preduzeli sve mere da spreče dalje širenje afričke kuge. „Jedine mere – neškodljivo ukljanjanje životinja i mi smo to primenili sada u selu Kalabovcu, neškodljivo smo uklonili devet svinja koje su na stočnom groblju uklonjene, to mesto se ne upotrebljava i pojačali smo zdravstveni nadzor, u svim domaćinstvima u zaraženom području i ugroženom”, navodi za RTS Nenad Mitrović, dr veterinarske medicine u Vladičinom Hanu. Ugrožena proizvodnja čuvene pršute: Svinjska kuga zahvatila sever Italije Svet 02. okt 2024 0 Svet 02. okt 2024 0 Afrička kuga ponovo u Mačvi, eutanazirano 125 svinja Vesti 29. sep 2024 13 Vesti 29. sep 2024 13 Na pitanje kako sprečiti dalje širenje – svinjske kuge, koja je veoma zarazna bolest odgovara da je uništavanje životinja krajnja mera. „Pre svega u tom lancu jako važni lovci, lovačka udruženja koja na područjima opštine Vladičin Han, čitavog Pčinjskog okruga pronalaze bolesne divlje svinje i lovci su vrlo odgovorni i prijavljuju to inspekciji i veterinarskim stanicama, a oni odmah reaguju”, kaže on. Dodaje da je do pojave svinjske kuge došlo zato što je čovek lovac i zato što nije dobro uradio dezinfekciju posle povratka iz lova. „Ono što je jako važno, ja apelujem ljudima, da pre svinjokolja mi od svake sumnjive životinje uzimamo bris, šaljemo u institut. Veterinarski institut iz Niša je vrlo kvalitetan i vrlo odgovoran po tom pitanju i vrlo brzo PCR testovima nam šalje rezultate. Važno je da to radimo, da imamo aktivan nadzor, da vlasnici životinja, pre svinjokolja, 70 sati, dva, tri dana prijave veterinarskoj stanici da će biti svinjokolj. Mi ćemo doći da uzmemo bris iz ušne vene, da vidimo da li postoji antigen afričke svinjske kuge, da se ne bi u toku svinjokolja širio virus, i što je najvažnije to uzorkovanje je besplatno”, naglašava Mitrović. Tokom prošle godine u opštini Bujanovac zbog afričke kuge uništeno je pedeset svinja, a bila je privremeno zatvorena i stočna pijaca u Ristovcu, selu kod Bujanovca, jedina u Pčinjskom okrugu.","U selu kod Surdulice pojavila se afrička kuga svinja, devet životinja uništeno",2024-10-28
"Skupio se veliki broj državnih zvaničnika na obeležavanju slave naprednjaka, Svete Petke, ali nisu bili raspoloženi za novinarska pitanja. Red jagoda, pa red malina, ali i pečenja, cepkanog ili na kriške – bogatim posluženjem i ove godine naprednjaci proslavljaju Svetu Petku , samo red pitanja nije poželjan. : Jel mogu ja dok se slikate da pitam nešto? Miloš Vučević, predsednik SNS: Danas je slava, Žaklina, danas ne pričam, političke priče ćemo sutra… : Srećna vam slava. A u krugu najuže porodice na slavlju posle dugo vremena i bivši lider naprednjaka Tomislav Nikolić, ali i lider socijalista Ivica Dačić koji je posle gostovanja Branka Ružića na  morao mnogo toga da objašnjava, ali ne i pred našom kamerom. : Dačiću… Pa nemojte da mi bežite … I svi su vrlo brzo pobegli da iza zatvorenih vrata obeleže slavu, što za naprednjake nije uobičajeno. Obično se u stranci nakon lomljenja kolača pojavljivao i predsednik Srbije Aleksandar Vučić. Ove godine odlučio je da slavu čestita na Instagramu , kako i sam kaže malo čudnim, noćnim snimkom sa gradilišta EXPO. „Zahvalan sam našim neimarima na ogromnom trudu, oni u tri smene pokušavaju da urade ono što smo definisali kao zadatke za budućnost“, naveo je u videu. I dok neki rade i u nedelju, na crveno slovo, i treću smenu, naprednjaci su nastavili da se goste. Tanjiri su se brzo praznili, ali su neki uspeli da ovekoveče brojne đakonije na stolu. Među njima nije bilo parizera, paštete ili dva jaja kao celodnevni obrok.","Bez Vučića i parizera: SNS proslavio slavu uz bogato posluženje, Tomu Nikolića i Dačića",2024-10-27
"Ilustracija,  Vlada Srbije ponudila je danas, na sastanku sa prosvetnim sindikatima, povećanje plata za 11 odsto za sve zaposlene u obrazovanju, od 1. januara naredne godine, rečeno je agenciji Beta posle sastanka. Ranija ponuda aktuelne Vlade bila je da nastavnom osoblju zarade budu povećane za 12 odsto, a ostalima koji rade u prosveti za osam procenata. Predstavnik Foruma srednjih stručnih škola Milorad Antić je kazao da je na sastanku sindikatima ponuđena i jednokratna isplata od 15.000 dinara do 9. januara, „Sada je na organima prosvetnih sindikata i članstvu da odluče hoće li to prihvatiti ili ne“, kazao je Antić. Dodao je da do petka, 1. novembra, mora biti doneta odluka, te napomenuo da trenutno niko ne može da predvidi šta će biti odlučeno. Prosvetni sindikati: Stupamo u štrajk 1. novembra Vesti 21. okt 2024 44 Vesti 21. okt 2024 44 Sa predstvancima prosvetnih sindikata sastao se premijer Miloš Vučević koji na društvenoj mreži „Iks“ nije precizirao šta se dešavalo na sastanku. Reprezentativni prosvetni sindikati su pre sastanka s premijerom najavili da će u petak 1, novembra obustaviti rad u školama Srbije i organizovati protest u Beogradu. Istovremeno su zatražili nastavak razgovora o poboljšanju materijalnog položaja i bezbednosti u obrazovnim ustanovama. To su, na osnovu Zakona o štrajku, odlučili Unija sindikata prosvetnih radnika Srbije, Sindikat obrazovanja Srbije, granski sindikat Nezavisnot i Sindikat radnika u prosveti Srbije. Sindikati prosvetnih radnika su u septembru i oktobru organizovali proteste u Beogradu i više gradova u Srbije, kao i štrajkove po školama, nezadovoljni prethodnom ponudom Vlade. Tražili su da bude poštovan dogovor sa vladom prethodne premijerke Ane Brnabić , po kome bi se njihove zarade izjednačile sa republičkim prosekom plata, a taj prvi predlog vlade premijera Vučevića ocenili su neprihvatljivim. Iz Vlade je više puta saopšteno da imaju razumevanja za prosvetne radnike, ali ne i novca da bude ispunjen njihov dogovor sa prethodnom vladom. Samostalni sindikat predškolskog vaspitanja i obrazovanja jutros je održao jednosatni štrajk upozorenja. Sekretarka Samostalnog sindikata predškolskog vaspitanja i obrazovanja Slobodanka Ninić rekla je za FoNet da je oko 17.000 ljudi učestvovalo u jutrošnjem štrajku upozorenja, ali da se primećuje podeljenost. Prema njenim rečima, dva su osnovna razloga za podeljenost kada je u pitanju štrajk – nemogućnost da se sprovede štrajk zato što pojedine lokalne samouprave nisu donele odluku o minimumu procesa rada koja je neophodna za zaposlene u vrtićima, jer su proglašeni za delatnost od neposrednog javnog značaja za društvo. „Neki nisu učestvovali u štrajku jer su revoltirani i ne žele da se na samo sat vremena oglase štrajkom, nego žele da to traje duže i bude zapaženije“, kazala je Ninić.",Sindikat: Vlada Srbije ponudila povećanje plata od 11 odsto za sve zaposlene u prosveti,2024-10-29
" Pripadnici Ministarstva unutrašnjih poslova u Aleksandrovcu uhapsili su D. I. (23) iz okoline ovog mesta, zbog postojanja osnova sumnje da je izvršio krivično delo nasilje u porodici sa smrtnim ishodom. Mladić se sumnjiči da je svojoj dvadesettrogodišnjoj emotivnoj partnerki naneo više udaraca po glavi i telu od kojih je preminula, saopštila je Policijska uprava Kruševac. Osumnjičenom je, po nalogu višeg javnog tužioca u Kruševcu, određeno zadržavanje do 48 sati nakon čega će, uz krivičnu prijavu, biti priveden tužiocu. I vojska u potrazi za osumnjičenim za dvostruko ubistvo, vojnici obezbeđuju svaku kuću Region 27. okt 2024 0 Region 27. okt 2024 0","Uhapšen mladić u Aleksandrovcu, na smrt pretukao devojku",2024-10-29
"„Mislim da se EU pita da li sme da Srbiju ostavi van evropskih integracija i da se kocka da u narednim godinama Srbija počne da razmišlja o BRIKS-u kao o alternativi EU"", izjavio je direktor Instituta za evropske studije Slobodan Zečević. Predsednica Evropske komisije (EK) Ursula fon der Lajen dolazi u posetu Srbiji u okviru svoje turneje po zemljama Zapadnog Balkana , koja se organizuje na početku njenog novog mandata. „Ona je istakla da je priroritet Evropske komisije u narednom periodu uključivanje tj. ulazak država Zapadnog Balkana u EU. Očekuje se da do kraja mandata EK bar jedna ili dve države budu spremne za pristupanje EU, a to su, po mojoj logici, Crna Gora i Srbija“, rekao je za  Slobodan Zečević. Ursula fon der Lajen danas u Beogradu – moguće dodatne gužve u saobraćaju Vesti 25. okt 2024 32 Vesti 25. okt 2024 32 On je ranije izjavio da Ursula fon der Lajen dolazi u posetu Srbiji da bi pokazala da pitanje proširenja EU nije mrtvo. „Pokazatelj za to je šest milijardi evra koje EU želi da do 2027. godine opredeli za pripremu država Zapadnog Balkana (za ulazak u EU). Prema tome, to je jedan pozitivan signal. Ako imate u vidu da smo do sada iz pretpristupnih IPA fondova primali 200 miliona evra godišnje, a da bi sada trebalo da primimo više od 700 miliona evra godišnje, onda je to veliki napredak… Niko sem EU Srbiji ne daje ta sredstva, s tim što smo daleko od Hrvatske koja će da prima oko četiri milijarde evra godišnje kao članica EU“, naveo je Zečević. Odgovarajući na pitanje da li očekuje da će do 2027. godine Srbija ispuniti zahteve Evropske unije, on je kazao da je to, kako je rekao, pitanje političke volje. „Mi imamo spreman treći klaster za otvaranje, ali nam ga nisu otvorili iz politčkih razloga. Mislim da se atmosfera danas u Evropi menja. EU polako konkurenciju dobija u BRIKS-u. Mislim da EU sve više razmišlja geostrateški i pita se da li sme da Srbiju ostavi van evropskih integracija, dakle da se kocka i da u narednim godinama Srbija počne da razmišlja o BRIKS-u kao o alternativi EU“, naveo je Zečević. Slobodno kretanje robe – jedna od tema razgovora Odgovarajući na pitanje šta bi biti teme razgovora Aleksandra Vučića i Ursule fon der Lajen, on je rekao da veruje da će dvoje zvaničnika razgovarati i o slobodnom kretanju robe. „Na Kosovu imamo veliki problem sa slobodom kretanja robe. Otvoren je samo jedan prelaz. Po standardima EU, reč je o ometanju slobodnog kretanja robe… Mislim da će to jedna od tema koje bismo mogli da imamo sa Ursulom fon der Lajen“, ocenio je Zečević. Dodao je da je na EU „da obavi određene političke razgovore o tome“. „Da vidimo šta će biti od onoga o čemu smo pregovarali u Briselu 2013. godine. Dakle da li smo privrženi slobodi kretanja ljudi, robe i kapitala. To je standard, pravilo EU koje Kosovo ometa“, naglasio je Zečević. Na EU je da vidi da li želi da nas primi On je rekao da je količina novca koji od EU dobijaju Srbija i Hrvatska pokazuje da je Srbiji potreban „jeftin gas i nafta iz Rusije“, kao i ekonomska saradnja sa Kinom. „Mi nemamo ta sredstva koja dobijaju drugi. Potrebni su nam ti alternativni izvori koja će nam pomoći da podižemo BDP. Iako Srbija radi na tome da nađe alternativne izvore gasa, Rusija je ipak glavni isporučilac i daje nam strateške proizvode po nešto nižim cenama nego što su tržišne. Dakle, dok ne uđe u EU, Srbija će verovatno pokušavati da ne prekine dobre odnose koje ima sa Rusijom i Kinom“, ocenio je Zečević. Odgovarajući na pitanje da li Srbija može da uđe u EU, a da ima takve odnose sa Rusijom i Kinom, on je kazao da je na EU da vidi da li hoće da primi Srbiju u Uniju. „Na EU je da vidi da li želi da nas primi. Što nas pre primi, naša spoljna politika će se brže uskladiti sa EU. Za sada Srbija nema striktnu obavezu da potpuno uskladi spoljnu politiku sa EU… Naravno, EU će uvek na tome insistirati, ali uvek kažem – ako Hrvatska koja ima dva puta manje stanovnika od Srbije, dobija tolika sredstva, a Srbija, sa duplo više stanovnika, manje, onda morate i vi da se zamislite. Kako mislite da naša primanja mogu da budu na evropskom proseku, a da ne sarađujemo sa drugima“, rekao je za  direktor Instituta za evropske studije Slobodan Zečević.",Zečević: EU se pita da li sme da se kocka – da Srbija počne da razmišlja o BRIKS-u kao o alternativi EU,2024-10-25
"/Krasimira Dicheva Poljoprivrednici se, usled promene klime u našim krajevima, suočavaju sa sušama koje dovode do velikih gubitaka - od 10 do 50 odsto roda, ocenio je danas Odbor za poljoprivredu stranke Srbija centra (SRCE) i ukazao da su posledice takvog stanja male zarade od izvoza povrća. Dok je na uvoz povrća potrošeno 185,8 miliona evra, povrtari su i ove godine „obrali“ velike gubitke gde su za prvih šest meseci od izvoza povrća zaradili samo 56,3 miliona evra, navodi se u saopštenju. Kao jedno od rešenja za trenutnu situaciju, predloženo je navodnjavanje, uz podsećanje da se od ukupno 3,4 miliona hektara, koliko je poljoprivrednih površina u Srbiji, tokom prošle godine navodnjavalo tek 1,5 odsto, odnosno 52.236 hektara na kojima se najviše gaji povrće. “Bašte pod krovom su bolje rešenje jer u njima može, u zavisnosti od opremljenosti objekta, da se kontrolišu vlažnost i temperatura”, istaknuto je u saopštenju, uz ocenu da je takva proizvodnja veoma skupa i da se isplati samo za rano prolećnu i zimsku proizvodnju. Treća opcija je stvaranje sorti otpornih na sušu – ranostasnijih, prinosnijih i izmena rokova setve, jer se prethodnih godina pokazalo da u proleće i jesen vlažnost i zemljišta i vazduha nije toliko smanjena da ugrožava povrtarsku proizvodnju. “Ministarstvo poljoprivrede ignorisanjem problema i nedelovanjem, svesno uništava rad instituta, struka se ne pita ništa, a istovremeno se uzimaju krediti za zalivne sisteme koji se ne vide“, ocenio je resorni odbor stranke SRCE . Kanali su zapušteni, odvodi, nepristupačnost električne mreže za pumpe, cene repromaterijala za povrtarsku proizvodnju su previsoke, otkup je neorganizovan, zaštita bilja nekotrolisana, zbog čega nam vraćaju robu sa granica EU i niz drugih problema. Sa druge strane, trgovcima je omogućen nekontrolisan uvoz svega, bez jasne kontrole kvaliteta, a Srbija od izvoznika hrane postala uvoznik „što je za prvih šest meseci ove godine koštalo 600 miliona eura, plus gubitak u proizvodnji od preko 640 miliona eura“, zaključuje se u saopštenju.",Gubici roda zbog suša u Srbiji,2024-10-25
" / Dragan drmr_foto Na području juga Srbije neto zarade veće od republičkog proseka imali su u avgustu samo zaposleni u niškoj opštini Medijana, dok su zarade u drugim gradovima i opštinama daleko ispod republičkog proseka, pokazuju najnoviji podaci Republičkog zavoda za statistiku.Prema zvaničnoj statistici prosečna plata zaposlenih na području Medijane bila je 105.589 dinara, dok je republički prosek 96.649 dinara. Za republičkim prosekom zaostaje i Niš u kome je prosečna avgustovska neto plata bila 92.940 dinara. Prosečne plate na području Nišavskog okruga iznosile su 88.702 dinara, a na području Pirotskog okruga 82.011 dinara. Tri preostala okruga na području juga Srbije imala su prosečne zarade manje od 80.000 dinara. Prosečna plata na području Topličkog bila je u avgustu 75.606 dinara, na području Pčinjskog okruga 73.958 dinara, a na području Jablaničkog 72.487 dinara. Najmanju prosečnu platu u Srbiji u avgustu imali su stanovnici Bojnika, svega 64.355 dinara, dok po proseku u Srbiji prednjači beogradska opština Stari grad sa 170.304 dinara. Razlika između najveće i najmanje plate u Srbiji iznosi čak 105.949 dinara. Medijalna neto zarada za avgust ove godine iznosila je 75.575 dinara, što znači da je 50 odsto zaposlenih ostvarilo zaradu do navedenog iznosa. Prosečna neto zarada na nivou naše države u avgustu, manja je za 1,2 odsto u odnosu na prosek evidentiran u julu. Prosečna plata u avgustu niža nego u julu, a pola zaposlenih radilo za manje od 75.575 dinara Ekonomija 25. okt 2024 13 Ekonomija 25. okt 2024 13",Na jugu Srbije samo u niškoj opštini Medijana zarade iznad srpskog proseka,2024-10-26
"Koliko puta ste pomislili da biste voleli da radite četiri dana u nedelji? Za neke narode u Evropi to je postala realnost. Nakon velike Britanije i Islanda, i Nemačka je sprovela eksperiment, primenivši koncept radne nedelje koja traje četiri dana, u kom je učestvovalo nekoliko kompanija. Čak 73 odsto kompanija odlučilo je da i nakon završetka probnog perioda zadrži takvo radno vreme, jer je ustanovljeno da je produktivnost zaposlenih porasla, da su se više bavili sportom, postali zdraviji i rasterećeniji. Rodonačelnik ideje o četvorodnevnoj radnoj nedelji je Island, a Marko Miletić, kourednik portala Mašina, podseća da je islandska vlada još 2015. pokrenula svoj pilot projekat. „On je pre svega bio fokusiran na javni sektor, dakle na ljude koji su radili u vladinim ili lokalnim službama. Bilo je uključeno oko 2.500 radnika i radnica i to se pokazalo toliko uspešnim da je vlada sa sindikatima pritisla poslodavce da se omoguće kolektivni ugovori koji bi omogućili četvorodnevnu radnu nedelju za veliki broj radnika i radnica u toj državi“, objašnjava on za . Kako navodi, na Islandu trenutno čak 86 odsto zaposlenih ima četvorodnevnu radnu nedelju. „Najnovija istraživanja koja imamo, pokazuju vezu između toga da ljudi koji rade kraće imaju veću produktivnost, i omogućavaju čak ekonomiji cele države da raste, tako da trenutni rezultati procene rasta ekonomije pokazuju da je to trenutno druga rastuća ekonomija u Evropi, i svi parametri pokazuju da je upravo skraćivanje radne nedelje omogućilo tu veću produktivnost, i da su ljudi prosto zadovoljni svojim radom“, kaže Miletić. Šta pokazuje nemačko iskustvo? Eksperiment o četvorodnevnoj radnoj nedelji sproveden u Nemačkoj, novinar DW Srećko Matić za  ocenjuje kao obećavajuć, ističući da je prošao izuzetno dobro, posebno iz perspektive nemačkih radnika. „Na drugoj strani, radi se o relativno malom istraživanju koje je sproveo Univerzitet u Minsteru. Naime, samo 45 nemačkih firmi je učestvovalo u tom istraživanju. Radi se o firmama koje su uglavnom manje ili srednje velike firme, to je zapravo jedan od argumenata protivnika tog modela, koji kažu da nije testirano na nešto većim firmama koje bi bile onda reprezentativnije. Istraživanje je u svakom slučaju pokazalo da su nakon nekoliko meseci radnici zadovoljni, da je njihovo mentalno i fizičko zdravlje u puno boljem stanju nego pre početka studije. Pokazalo je da su oni doista uspeli očuvati dozu produktivnosti koju su imali sa pet dana. U nekim firmama je čak ta produktivnost nešto malo i porasla jer su dali gas u okviru ova četiri dana koja su radili“, objašnjava Matić. Da li je u Srbiji moguća četvorodnevna radna nedelja – šta kaže zakon Ekonomija 06. mar 2023 23 Ekonomija 06. mar 2023 23 Iskustvo firme u Srbiji gde se radi četiri dana nedeljno: Produktivnost raste Ekonomija 22. feb 2022 65 Ekonomija 22. feb 2022 65 Međutim, u Nemačkoj ima i protivnika ovakvog modela rada koji kao argumente protiv navode nedostatak radne snage u ovoj zemlji ali i manjkavost u načinu na koji je studija izrađena. „Kažu da je veliki manjak stručne i kvalifikovane, ali i nekvalifikovane radne snage, veliki problem pogotovo u idućim godinama, kada recimo generacija baby boomera odlazi u penzije i da će onda milioni radnika nedostajati na nemačkom tržištu rada. Situacija je već sad zabrinjavajuća, mogla bi se dodatno pogoršati i oni kažu da zapravo ne bi Nemci trebali raditi manje, već da bi trebalo da se pripremaju da će u buduće morati raditi više i jedan argument koji kažu isto stručnjaci da ova studija ima manjkavosti u načinu na koji je izrađena, naime nije napravljena uporedna grupa, a radi se o jednom klasičnom instrumentu kod tih istraživanja, znači na jednoj strani imate grupu koja radi recimo sa smanjenim radnim vremenom, sa manje radnih sati, a na drugoj strani imate grupu koja je ostala raditi po ovom uobičajenom modelu pet radnih dana u sedmici i da se onda na kraju toga istraže rezultati u obe grupe“, kaže novinar DW. Prema rečima Miletića, sličan projekat 2021. godine pokrenula je i Španija, koja je odvojila velika sredstva kao subvencije firmama koje bi se uključile u projekat, ali i Škotska. „Postoje države koje razmišljaju malo dugoročnije i žele da probaju nešto kako bi same ušle i rešile eventualno nekakve ekonomske probleme. Ali to nisu samo problemi stvaranja profita i produktivnosti, to su takođe i problemi ekonomije neke države koje se tiču dobrobiti samih građana, odnosno radnika i radnica. Dakle, ukoliko su radnici zadovoljni, ukoliko su pod manjim stresom, ukoliko imaju više vremena da se posvete svom zdravlju, fizičkim aktivnostima i tako dalje, to će stvarati i manji pritisak na zdravstveni sistem. Dakle, tu su takođe velike uštede. Četiri radna dana u krajnjem slučaju podrazumevaju i smanjenje zagađenja, što su takođe neka istraživanja zaključila“, kaže on. Može li u Srbiji da zaživi četvorodnevna radna nedelja? Miletić navodi da u Srbiji postoji nekoliko firmi koje su prešle na četvorodnevnu radnu nedelju i da su one, kao što je to slučaj i u Nemačkoj, manja i srednja preduzeća, agencije… „Dakle, imamo primere preduzeća koje rade četiri radna dana. Najznačajniji primer je primer preduzeća iz Zemuna koje je proizvođač mikročipova i koje izvozi, dakle to je proizvodnja. Tako da, to je moguće u Srbiji. Moguće je i zakonski to sprovesti, ali da bi se to uradilo na nekom većem nivou, u Srbiji postoji veliki administrativno-birokratski problem sa našim Zakonom o radu, koji prepoznaje ugovore o punom radnom vremenu i u skraćenom radnom vremenu i problem je što firme moraju usklađivati te ugovore sa Zakonom i poreskom upravom i tako dalje i to jeste veliki administrativni problem. U tom smislu bi trebalo menjati Zakon, iako kažem da je i po sadašnjim normama moguće to sprovesti“, zaključuje Miletić.",Četiri radna dana u nedelji recept za sreću: Šta pokazuju iskustva evropskih zemalja,2024-10-30
"TANJUG/ STR Potpredsednik Vlade Srbije Aleksandar Vulin ocenio je da je samit BRIKS ""probudio nadu"" i da su se na tom događaju okupili predstavnici slobodnih zemalja. On je gostujući na RTS kazao da je delegacija Srbije dočekana u Kazanju sa „velikom radošću i gostoprimstvom“. „BRIKS je skup slobodnih zemalja i slobodnih ljudi. Nije formiran po princibu bliskosti granica kao EU, već po bliskosti sistema vrednosti, to je ono u čemu Srbija želi da učestvuje“, kazao je Vulin. On je rekao da je u Rusiji bio među prijateljima, a da je predsedniku Srbije Aleksandru Vučiću za to vreme vodio „teške razgovore“ u Beogradu. Pročitajte još Orban o BRIKS-u: To je samit istočnog sveta, ali veoma moćnih ekonomija Svet 25. okt 2024 6 Svet 25. okt 2024 6 Tajms: Vučić kaže da bi Srbija mogla da odbaci EU i pridruži se BRIKS-u Vesti 25. okt 2024 115 Vesti 25. okt 2024 115 Vulin je kazao da predsednik Rusije Vladimirom Putinom razume srpsku poziciju i ceni njenu hrabrost jer nije uvela sankcije toj zemlji. „S Putinom sam razgovarao o situaciji u svetu i o tome kako da se naši odnosi poboljšaju. Mi jedini u Evropi nismo uveli snankcije Rusiji. Putin to jako ceni. Oko Srbije su sve članice NATO pakta, nije to laka pozicija“, naveo je Vulin. On je rekao i da zemlje koje čine BRIKS, ne uslovljavaju Srbiju ni oko čega i da će zahvaljujući Rusiji u njoj biti dovoljno gasa ove zime. Samit grupe BRIKS u ruskom gradu Kazanju održan je od 22. do 24. oktobra.","Vulin: Samit BRIKS probudio nadu, tamo su se okupili predstavnici slobodnih zemalja",2024-10-28
"Mnogobrojni komunalni, infrastrukturni i drugi problemi prisutni su u skoro svim delovima Beograda. Leva obala Dunava je na izvestan način simbol svih njih. Za to vreme gradonačelnik Aleksandar Šapić napada novinare  zbog izveštavanja o realnim, životnim i svakodnevnim problemima Beograđana. Kako je živeti i raditi u Beogradu i da li gradonačelnik Šapić napadima na  pokušava da sakrije nesnosne gužve, nezavršene radove i neispunjena obećanja u glavnom gradu, u Temi jutra su govorili naš kolega Veljko Pajović i Zoran Bukvić iz Udruženja građana „Ulica za bicikliste“. Celo gostovanje pogledajte u videu na početku vesti. Kako Šapić zamišlja novinarstvo: „Hohštapleri“, „ostavite mikrofon“, „mogu da vam mikrofon isključim“ Vesti 24. okt 2024 23 Vesti 24. okt 2024 23 Šapić posvetio konferenciju  i vređao novinare UM, deo reportera napustio salu Vesti 24. okt 2024 174 Vesti 24. okt 2024 174","Ceo Beograd grca u problemima, a gradonačelnik se bavi izveštavanjem",2024-10-26
"/ Elnur Hrana za pacijente na lečenju u Kliničkom centru Srbije (KCS) više neće stizati iz centralne kuhinje, koja je smeštena u krugu KCS, već će je pripremati privatnik u Dobanovcima. To znači da će veliki broj zaposlenih u ustanovi Tehničko-ekonomski centar Kliničkog centra Srbije (TEC) ostati bez posla, a radnici za  tvrde da ih direktor tera da pređu kod novog poslodavca uz upozorenje da od otpremnina nema ništa. Grupa pet firmi dobila je posao pripreme hrane za pacijente u bolnicama i institutima širom Srbije, u koje spadaju i oni koji se leče u Kliničkom centru. Ustanova Tehničko-ekonomski centar, kao ćerka firma Kliničkog centra Srbije , nije učestvovala u javnoj nabavci koju je raspisao RFZO , zbog čega je ostala bez posla koji je bio njena ključna delatnost. TEC trenutno ima više od 200 zaposlenih, a prema rečima onih koji su se obratili , oko polovina njih je vezana za kuhinju i svi će ostati bez posla. Radnici kažu da ih je o svemu obavestio direktor, i izneo ponudu – da pređu da rade u Pro šef iz Dobanovaca, jednu od firmi koja je dobila posao pripreme hrane za KCS. Ističu da im se preti otkazima ako ne prihvate ponudu, kao i da im je poručeno da socijalnog programa i otpremnina neće biti jer para za to nema. Radnici pitaju po kom osnovu mogu dobiti otkaz i od trenutog poslodavca traže ono što im pripada – proglašenje tehnološkim viškom i socijalni program koji podrazumeva i otpremnine. „Nije mi jasno zašto mi on traži posao kod privatnika. Ja ću posao naći, ako mi ne možeš ponuditi u okviru klinike. Nešto mi tu nije u redu. Ja hoću ono što mi pripada“, rekla je za  jedna zaposlena u TEC-u, komentarišući izjave direktora Radeta Bogdanovića i njegovo objašnjenje da samo hoće da im izađe u susret u novonastaloj situaciji. Iz uprave TEC-a za  opovrgavaju ove tvrdnje. Potvrđuju da su ostali bez svoje glavne delatnosti i ističu da će status zaposlenih morati da rešavaju u skladu sa Zakonom o radu. „Sve propisao Zakonom će dobiti“, poručuju iz TEC-a. A Zakon o radu kaže da je poslodavac dužan da pre otkaza ugovora o radu zaposlenom isplati otpremninu i da ona ne može biti niža od zbira trećine zarada zaposlenog za svaku navršenu godinu rada u radnom odnosu kod poslodavca kod kog ostvaruje pravo. S druge strane, radnici navode da je najava zatvaranja centralne kuhinje i, kako ističu, ucena da se pređe u Pro šef dovela do tenzija u kolektivu. Ističu da u kuhinji rade žene kojima je ostalo nekoliko meseci do penzije, a da im je na pitanje šta će biti s njima poručeno da pređu u Pro šef i odatle odu na „Biro“. Milijarde dinara firmama s nedovoljno zaposlenih Da su firmi Pro šef preko potrebni radnici pokazuju i oglasi za posao objavljeni na platformi Poslovi infostud. U trenutku pisanja ovog teksta firma je tražila šefa mesare za mesečnu platu od 130.000 do 160.000 dinara, pet mesara kojima se nudi plata od 100.000 do 120.000 dinara, 15 kuvara za 100.000 do 130.000 mesečno, 20 pomoćnih kuvara s platom od 85.000 do 95.000 dinara, 40 radnika na pakovanju obroka za platu od 80.000 do 90.000 dinara, 10 perača suđa za platu od 80.000 dinara, kao i tri prehrambena tehnologa čija plata je između 100.000 i 120.000 dinara. Pro šefu su potrebni i vozači, njih 15, kojima se nudi plata u rapsonu od 70.000 do 100.000 dinara, i dva magacionera koja bi trebalo da rade za platu do 90.000 dinara. Svi oni trebalo bi da rade u pogonu u Dobanovcima i na Novom Beogradu i to u dve smene. Postavlja se pitanje kako je uopšte firma sa 35 zaposlenih ušla u igru pripreme, isporuke i serviranja skoro osam miliona obroka u u 18 bolnica i instituta u Beogradu, Lazarevcu, Požarevcu, Novom Sadu, Smederevskoj Palanci, Valjevu i Nišu. Vrednost posla je 5,6 milijardi dinara bez PDV-a, a prosta računica pokazuje da dnevna cena obroka iznosi oko 2.114 dinara. Zaposleni u TEC-u kažu da je to znatno skuplje od njihovih obroka, koji su na dnevnom nivou iznosili između 800 i 900 dinara. Ipak, TEC na tenderu nije učestvovao, niti pokušao da se udruži sa nekom drugom firmom i tako svoj posao proširi van Beograda. Kako je  ranije već pisao , RFZO je sa grupom firmi, među kojima je i Pro šef, sklopio okvirni sporazum ostavljajući navedenim zdravstvenim ustanovama da sklapaju pojedinačne ugovore na šest meseci. Tako je Pro šef za sada „uzeo“ nekoliko klinika, a kako nezvanično saznajemo, očekuje se da se tranzicioni period završi 15. decembra kada će i u Ginekološko-akušersku kliniku (GAK) Kliničkog centra Srbije početi da stiže hrana iz Dobanovaca, a poslednji radnici centralne kuhinje ostati bez posla. Pre kuhinje otišla perionica veša Kakva budućnost očekuje TEC i preostale zaposlene može se pretpostaviti, a zaposleni kažu da je gašenje neminovno pošto su glavne delatnosti i izvori prihoda otišli. Prethodno su ostali i bez perionice, koja je, kaže zaposleni u TEC-u, ugašena za vreme prethodnog mandata ministra Lončara. Posao pranja veša preuzela je privatna firma Bela harmonija iz Stare Pazove, koja je 2017. godine otvorena kao „najveća industrijska perionica veša na Balkanu“. Bela harmonija se na svom zvaničnom sajtu pohvalila dugom listom klijentima, među kojima su pored KCS i Institut za kardiovaskularne bolesti „Dedinje“, Kliničko-bolnički centar „Zvezdara“, GAK „Narodni front“, Univerzitetska dečja klinika „Tiršova“ i Opšta bolnica „Požarevac“. TEC-u posle svega ostaje vešernica u okviru GAK-a i restorani, ili kako zaposleni kažu – kiosci s hranom. Više njih, sa kojima smo razgovarali, napominje da je to nedovoljno za opstanak firme.","Klinički centar gasi centralnu kuhinju, radnici kažu da ih direktor tera da pređu kod privatnika",2024-10-25
"Novi Beograd je dobio svoj prvi kružni tok sa semaforima. Semafori će zameniti saobraćajce i pomoći da bolje funkcioniše kružni tok, koji je pak napravljen da zameni semafore i poveća protočnost saobraćaja. Nije vam jasno o čemu se radi? Biće kad krenete na Brankov most ili da se spuštate sa njega. Pre samo dva meseca dobilo je Ušće novi kružni tok . Video je gradonačelnik u takvim konstrukcijama spas od saobraćajnog kolapsa. „Mislim da menjamo potpuno logiku saobraćajnu arhitekturu, naročito na Novom Beogradu. Sve ono o čemu sam govorio protekle dve godine sprovodimo“, kazao je gradonačelnik Aleksandar Šapić 29. avgusta 2024. U međuvremenu, kao pojačanje došli su saobraćajci… Onda je neko shvatio da je ideja bila dobra na papiru, pa je došao na bolju – da ipak vrati semafore . Koji će da rade, doduše, samo u špicu. „Ovo što imamo sada je polovično rešenje i, nažalost, bojim se da je posledica nečijih ishitrenih odluka i da su Beograđani, u ovom slučaju, zaista eksperiment kako se nečije ideje sprovode u delo“, kaže saobraćajni inženjer Ivan Banković. POVEZANE VESTI: Saobraćajni inženjer: Semafori neće poboljšati protočnost saobraćaja kod Ušća, kružni tok – polovično rešenje Vesti 28. okt 2024 98 Vesti 28. okt 2024 98 (FOTO/VIDEO) Postavljaju semafor ispred kružnog toka kod Ušća Vesti 27. okt 2024 240 Vesti 27. okt 2024 240 Ko ima prednost u kružnom toku: Saobraćajno pravilo koje većina vozača ne zna Auto 25. sep 2024 67 Auto 25. sep 2024 67 Oni kojima je kružni tok trebalo da olakša život i kretanje po gradu su u čudu, neki zbijaju šale. Dok čekaju da ih saobraćajac propusti u kružnicu, gledaju u postavljanje svetleće signalizacije, pa kažu: „Bolje me ne pitajte ništa“, „Pa nisam siguran da li je to pametno i dobro“ „Ako će semafori da nam poprave situaciju u svemu, i na kružnom toku i uopšte u saobraćaju, neka ih stave na svaki milimetar onda“  : A jeste čuli nekad na kružni tok da se stavljaju semafori? „Pa čemu onda kružni tok“ „S obzirom na to da naši ljudi ne znaju pravila u kružnom toku, dobro je da bude semafor“. „Nikad nismo videli tako nešto“ „Nikad u životu“ „Stvarno neverovatno…“  : A je l’ očekujete da bi moglo da poboljša situaciju? „Sto posto, sigurno!“  : Je l’ to kažeš malo onako ironično? „Pa moguće, da sam malo sarkastičan“ „Kako ko shvati“. Nismo prvi, ima ovakvih „rešenja“ i u nekim drugim zemljama, ali ukoliko je neko zaista želeo da ukloni višedecenijski problem, imao je boljih rešenja – konstatuje struka. „Trajno rešenje, kada pričamo o ovoj raskrsnici, jeste da dođe do denivelacije same raskrsnice. To znači da imate mostovsku konstrukciju, tako da ne biste imali direktno ukrštanje svih učesnika u saobraćaju. To jeste nešto skuplje rešenje i treba vam nešto više vremena u odnosu na kružni tok, naravno, da napravite, ali jeste trajno rešenje“, navodi Ivan Banković. Ako ništa, kružni tok na Slaviji što peva i preliva dobio je konkurenciju, a svi mi smo dobili novu atrakciju za turiste. „Vidite, iz Grčke smo, nemamo semafore na kružnom toku, jer tako se stvara još veći haos“, kaže jedan stranac. Šta ima veze, neće onaj ko je tok izgradio, semafore skinuo, pa ih sada vraća, platiti sve iz svog džepa.","Semafor, kružni tok, pa onda opet i semafor: Raskrsnica na Slaviji koja „peva i preliva“ dobila konkurenciju",2024-10-28
" Narodni poslanik iz Ekološkog pokreta Srbije Aleksandar Jovanović Ćuta rekao je da je Loznica u kojoj se danas održava sednica Skupštine grada ""potencijalno mesto zločina"" jer se ne zna šta se dešava u glavi, kako je kazao, ""psihopate koji gura projekat 'Jadar'"". Jovanović Ćuta je stigao u Loznicu gde bi danas trebalo da se održi sednica Skupštine Grada, pred odbornicima je ostavka dugogodišnjeg gradonačelnika Vidoja Petrovića, a na dnevnom redu nema Prostornog plana za Projekat „Jadar“. On je za  rekao da planira da uđe u Skupštinu Loznice, a na pitanje koliko je izvesno da se Prostorni plan uvrsti u dnevni red sednice, kaže: „Da, ako je stiglo sa Andrićevog venca“. „Ne znamo šta će da se desi u glavi psihopate koji mora da gura projekat“, naveo je Jovanović. Ovo je, kaže, potencijalno mesto zločina, „svi ovde moraju da dignu ruke da se Gornje Nedeljice natope koncentrovanom sumprornom kiselinom“. „Mi smo tu da ih sprečimo, da ih nadziremo“, istakao je i pozvao ekipu  kojoj nije dozvoljeno da izveštava sa sednice, da uđe sa njim, ukoliko i njih puste. Jovanović kaže da ga ne bi čudilo da i oni dobiju zabranu ulaska. Na pitanje šta će poručiti ako budu ušli unutra, kazao je da će poručiti da neće kopati. „Rudnika u Gornjim Nedeljicama neće biti“, naglašava. Posle dva meseca iščekivanja, danas bi trebalo da se održi sednica Skupštine Grada Loznice. Šta će se na sednici sve dešavati televizija  neće moći da prati iznutra, pošto joj nije odobrena akreditacija. Na dnevnom redu nema ni uobičajene tačke „razno“, a ekološki aktivisti strahuju da bi moglo da se desi da se na početku sednice predloži dopuna dnevnog reda i na taj način se Prostorni plan za Jadar nađe pred odbornicima. Ekipa  sednicu prati ispred zagrade, pošto nije dobila akreditaciju. Kako javlja naš reporter, zahtev je podnet PR službi Skupštine Grada Loznice, ali je akreditacija odbijena. U obrazloženju piše da se sednice Grada Loznice javno prenose preko lokalne televizijske kuće više od dve decenije i da će tako biti i sa sednicom zakazanom za 25. oktobar. „Prostorni kapaciteti skupštinske sale su ograničeni, jer pored odbornika na sednicu se pozivaju funkcioneri, organi grada, rukovodioci preduzeća, ustanova i organizacija čiji osnivač je Grad, predstavnici predlagača materijala koji se razmatra, lokalna sredsta informisanja. Imajući u vidu sve navedeno, nismo u prilici da vam izdamo akreditaciju“, odgovorila je skupštinska PR služba našoj redakciji. Zaseda Skupština Grada Loznice, televiziji  ponovo nije odobrena akreditacija Vesti 25. okt 2024 4 Vesti 25. okt 2024 4 Reagovanje Rio Tinta Rio Tinto je reagovao na to što je Jovanović projekat „Jadar“ doveo u vezu sa „natapanjem zemljišta koncentrovanom sumpornom kiselinom“, navodeći da za tu izjavu „nema naučno utemeljenog osnova“. „Projekat „Jadar“ neće ispuštati sumpornu kiselinu niti u vazduh, niti u zemljište, niti u vodu. Tokom procesa prerade, predviđeno je da se sumporna kiselina koristi u postupku rastvaranja rude kako bi se dobila tečnost bogata litijumom i borom. Proces bi se odvijao u zatvorenim rezervoarima u kojima bi se ruda rastvarala uz dodatak koncentrovane sumporne kiseline i vode. Važno je napomenuti da se ovaj proces odvija na niskoj temperaturi (90 °C) daleko ispod tačke ključanja sumporne kiseline“, tvrde oni.","Jovanović Ćuta u Loznici: Ovo je potencijalno mesto zločina, ne znamo šta je u glavi psihopate",2024-10-25
" Zbog prokopavanja Savskog nasipa na više od 40 mesta radi postavljanja instalacija za ugostiteljske splavove, u slučaju visokog vodostaja bi poplavom bili ugroženi životi više od 100.000 stanovnika Novog Beograda, rekao je odbornik pokreta Kreni-promeni i docent Katedre za bujice i eroziju Šumarskog fakulteta Aleksandar Anđelković. Anđelković je na konferenciji u beogradskom Medija centru kazao da samo nasipanjem zemlje na mestima gde je nasip probušen nije moguće vratiti ga u prvobitno stanje. „Desilo se sleganje po kosinama nasipa. Postoje čak i mini klizišta. Nasip nije više u funkciji zaštite od poplava. Da bi nasip bio popravljen i vraćen u prethodno stanje, neophodno je oštećeni deo nasipa izgraditi ponovo“, naveo je Anđelković. On je kritikovao preduzeće „Srbijavode“ što tokom prethodne tri godine nije uložilo nikakva sredstva u biološke i biotehničke mere. Ocenio je da po merama za odbranu od poplava Srbija zaostaje za Evropom i da se vlast neodgovorno odnosi prema vodoizvorištima, a na rekama „vlada bezakonje“. Aktivisti pozvali građane: U četvrtak „terenska odbrana“ Starog savskog mosta Vesti 29. okt 2024 16 Vesti 29. okt 2024 16 Šapić: Postavljanje Starog savskog mosta na Zemunski kej je pitanje za Vladu, to je njihov projekat Vesti 24. okt 2024 29 Vesti 24. okt 2024 29 Anđelković je kazao da Beograd ima samo tri vodoinspektora i da oni nemaju sistemsku zaštitu „da bi posao obavljali kako treba“. Oliver Ilić iz neformalnog udruženja „Savski nasip“ je rekao da su prva bušenja nasipa primećena 2018. godine i pojavile su se bare na nasipu tokom leta što su prijavili vodoinspekciji, ali ona nije reagovala, te su obavestili policiju. Kazao je da je u toku „otimačina reka“, a vlast je zapustila vodoizvorišta i dozvolila izgradnju nelegalnih objekata uz sam rečni tok, blizu reni-bunara koji Beograd snabdevaju vodom. Kazao je da kamioni idu nasipom iako teškim vozilima to nije dozvoljeno jer oštećuju nasip. Aktivista Branislav Tomić je kazao da je neophodno da nadležni zabrane nelegalni saobraćaj na Savskom nasipu, da postave nasipske kapije i nadzorne kamere. Po njegovim rečima, Javno komunalno preduzeće „Vodovod i kanalizacija“ je popustilo vlasnicima splavova koji su nelegalno bušili nasip i omogućilo im da se priključe na vodovodnu mrežu putem nelegalnih šahtova. Odbornica Kreni-promeni u Skupštini Grada Beograda Tatjana Mićić je kazala da je Opština Novi Beograd rebalansom budžeta obezbedila dodatnih 100.000 dinara za vanredne situacije, za šta je redovnim budžetom bilo predviđeno svega 500.000 dinara. „To su nedovoljna sredstva. Koga ćete vi da odbranite i šta može uopšte da se učini s tom malom sumom?“, pitla je Mićić. Odbornici Pokreta Kreni-promeni i aktivisti su najavili da će nastaviti da insistiraju na odbrani od poplava i da će od institucija tražiti mere za zaštitu građana. Javno vodoprivredno preduzeće „Srbijavode“ je nedavno saopštilo da zbog narušavanja Savskog nasipa ne garantuje bezbednost Novog Beograda, ali je ubrzo rečeno za medije da je s nasipom sve u redu.","Kreni-promeni: Savski nasip probušen na više od 40 mesta, ugroženi životi 100.000 ljudi",2024-10-29
" Predsednica Skupštine Srbije Ana Brnabić rekla je da je opozicija kriva za napad na političkog analitičara Veljka Jovanovića, a potpredsednica Stranke slobode i pravde Marinika Tepić joj odgovara i kaže da je vlast ta koja sprovodi nasilje. U objavi na društvenoj mreži „X“, Brnabić je navela da predstavnici opozicije nikada nisu jasno osudili, niti se distancirali od akata nasilja i poziva na nasilje. „Upravo suprotno – na nasilje su pozivali i nasiljem pretili. Ni sada neće osuditi napad na Veljka, baš kao što to neće osuditi bilo ko iz civilnog sektora, akademske zajednice ili samozvane ’elite’. Svojim ćutanjem jasno stavljaju do znanja da je nasilje, prema njihovom sistemu vrednosti, opravdan i legitiman način političke borbe“, ocenila je ona. Напад на Вељка Јовановића представља последицу континуираних позива опозиције и њених идеолога на физичке обрачуне са политичким неистомишљеницима. Важно је да данас ствари назовемо правим именом. Чињеница је да представници опозиције никада нису јасно осудили, нити се… pic.twitter.com/zch11MRTHx — Ana Brnabic (@anabrnabic) October 30, 2024 Tepić joj odgovara „da ne laže“. „Prestanite da lažete, jer nasilje sprovodite vi! Vi i vaši palite kola ljudima, razbijate im glave, izbacujete decu iz vrtića! Vi satanizujete ljude već deceniju, uz najgoru mržnju i agresiju! Osudićemo uvek svako nasilje ko god mu je izložen, pa i nad ovim mladićem iz SNS omladine. Tvrditi, međutim, da je to zbog nas je još jedno nasilje, nad istinom, pristojnošću i klasično pozivanje na linč nesitomišljenika!“, poručila je ona. Prestanite da lažete, jer nasilje sprovodite vi! Vi i vaši palite kola ljudima, razbijate im glave, izbacujete decu iz vrtića! Vi satanizujete ljude već deceniju, uz najgoru mržnju i agresiju! Osudićemo uvek svako nasilje ko god mu je izložen, pa i nad ovim mladićem iz SNS… https://t.co/7raD6GfUVa — Marinika Tepić (@MarinikaTepic) October 30, 2024 Tepić: Zašto je sa sajta NIN-a skinut tekst o akcijama Irene Vujović i Vučićeve omiljene direktorke Vesti 27. okt 2024 11 Vesti 27. okt 2024 11 Elegantna pobeda ili krađa: Rasprava Fon Kramon i Brnabić o izborima u Gruziji i Srbiji Vesti 29. okt 2024 54 Vesti 29. okt 2024 54","Brnabić: Opozicija kriva za napad na Jovanovića, Tepić joj odgovara – vi ste ti koji vrše nasilje",2024-10-30
"/Studio Nut Objavljene su nove cene goriva koje će važiti do sledećeg petka, 1. novembra. Litar evrodizela će danas od 15 sati do sledećeg petka u isto vreme koštati maksimalno 193 dinara za litar, a cena benzina evropremijum BMB biće 181 dinar za litar. Prethodne nedelje, dizel je maksimalno koštao 195 dinara, a benzin 182 dinar za litar. To znači da će dizel ove nedelje biti za dva dinara jeftiniji nego prošle, dok će benzin biti jeftiniji za jedan dinar. Vlada Srbije je novom uredbom donetom 25. jula ograničila cene evrodizela i benzina evropremijum BMB 95 na još šest meseci.",Objavljene nove cene goriva za sledećih sedam dana,2024-10-25
"Premijer Srbije Miloš Vučević izjavio je da Evropska unija ostaje glavni cilj i glavna politika za Srbiju, uz napomenu da će pažljivo analizirati godišnji izveštaj Evropske komisije. Nekim stvarima smo zadovoljni, a nekima nismo, rekao je Vučević na konferenciji za novinare sa šefom delegacije EU u Srbiji Emanueleom Žiofreom. Vučević je istakao da ne vidi u kom su delu zakoni kojim se Kosovo i Metohija poglašava područjem socijalne zaštite u suprotnosti sa dijalogom i stvarima koje su dogovorene u razgovorima Beograda i prištine. Borel: Zemlja ne može da bude članica EU i da održava odnose sa Rusijom Vesti 30. okt 2024 269 Vesti 30. okt 2024 269 Štiplija o izveštaju EK: Na Srbiji da uhvati ovaj voz proširenja, sledećeg neće biti Vesti 30. okt 2024 31 Vesti 30. okt 2024 31 Evropski dopisnik  o izveštaju EK: Srbija nije napredovala, neophodna promena u glavama političara Vesti 30. okt 2024 14 Vesti 30. okt 2024 14 Mi imamo drugi problem, da ni posle 11 godina nemamo primenu Briselskog sporazuma u delu koji je najvažniji za srpku zajednicu, a to je formiranje Zajednice srpskih opština. Vučević je ocenio da je za Srbiju izveštaj Evropske komisije mapa puta za proces evrointegracija zemlje. Mogu da budem zadovoljan time što EU beleži napredak Srbije u ekonomiji, fiskalnoj disciplini i dostizanju investicionog kreditnog rejtinga, dodao je on. Zadovoljan sam napretkom i u pogledu Zelene agende, klimatskih promena, ali nas i tu čeka još mnogo posla, rekao je Vučević i dodao da nas čekaju razgovori o najosteljivijem korpusu pitanja usklađivanja sa spoljnom i bezbednosnom poltikom EU. Vučević je rekao da nije pročitao čitav izveštaj, „jer mu je uručen pre sat i 15 minuta“ i ne može da analizira nešto što nije pročitao Naša usklađenost sa EU je na 53 odsto, ali nije pitanje o izjavama i deklaracijama. Ne zaboravite i humanitarnu pomoć koja se šalje Ukrajini, koja je konkretnja nego što neke druge zemlje čine, ukazao je Vučević. Istakao je da smo shvatili poruke Brisela koje ne čujemo prvi put i razumemo da nas čeka intenzivnije usklađivanje kako budemo ostvarivali napredak ka EU, a očekujemo da to budu paralelni procesi. Komentarišući odbijanje Ursule fon der Lajen da se sastane s njim, Vučević je rekao da je važno da Srbija ostaje na evropskom putu. Ko hoće sastaje se, ko neće, neće i nema tu sujete, taštine, svako radi svoj posao. Mi vodimo računa o Srbiji i ponavljamo da je članstvo u EU strateški cilj zemlje, naglasio je Vučević. Vučević je rekao da ne može ni sam sebi nekad da razjasni zašto Srbija nije efikasnija u nekim poljima, poput klastera 2, koji se bavi unutrašnjom trgovinom, jer to nije pitanje visoke poltike ili geopolitike. Mi smo dobili usmena pojašnjenja i napomene po ključnim pitanjima i sada će vlada, kabinet i ministarstva ući u detaljniju analizu. Pola godine smo bili sa vladom u tehničkom mandatu, podsetio je Vučević i ocenio da je dobro što je potpisan memorandum o kritičnim materijalima i usvajanje reformske agende. Srbija učestvuje u tri misije pod pokroviteljstvom EU, naveo je Vučević, a mirovna misija koja je najugroženija je u južnom Libanu, gde je oko 180 pripadnika Vojske Srbije. Mirovne misije nisu ekskurzije, već visoko rizičan posao, a hvala Bogu niko nije povređen. Imamo obećanje svih aktera ako se komplikuje da ćemo biti obavešteni i povući poteze da vodimo računa o životima naših vojnika, rekao je Vučević. Žiofre: Zemlja kandidat treba da se uskladi sa odlukama EU Žiofre je kazao da je izveštajem ponovo potvrđena preporuka EK da se otvori klaster 3 sa Srbijom i pozvao da se kao prioritet poveća stopa usklađenosti Srbije sa spoljnom i bezbednosnom politikom EU, kako bi se razjasnila naša geostrateška orijentacija. TANJUG/NEMANJA JOVANOVIĆ On je istakao da zemlja kandidat treba da se uskladi sa odlukama EU, neke su deklaracije, neke restriktivne mere, i to je traženo i od Srbije. Srbija je kandidat za članstvo, pregovara sa EU, a ušli smo u komplikovanu geopolitičku situaciju sa agresijom Rusije na Ukrajinu i u tim okolnostima važna je jasna geostrateška orijentacija, objasnio je on. Verujemo da će Srbija biti deo EU, želimo da računamo na nju kao na pouzdanog i iskrenog partnera, da njena jasna geostrateška orijentacija bude deo naše porodice, rekao je Žiofre. On je ukazao i da je potrebno primenii dogovore iz dijaloga sa Prištinom i da je odgovornost za nasilje na severu Kosova važan deo onoga što očekuju u Briselu. Ovaj izveštaj sadrži brojne elemente, sveobuhvatan je i činjenična ocena svega što treba da se uradi, naveo je Žiofre, dodao da se od Srbije očekuje uskađivanje vizne politike sa EU i podsetio da naše napredovanje zavisi od napretka u dijalogu sa Prištinom. Kada govorimo o medijima, neke reforme se nisu u punoj meri primenile, kao što je izbor Saveta REM, a nije obezbeđena ni sigurnost novinara. Potrebno je i opipljivo unapređenje izbornog okvira i primena preporuka ODIHR, rekao je Žiofre. Poručio je da je sada pravi zamah za proširenje u EU i naveo da su prošle godine naravljeni važni koraci za integracije i da proširenje Unije ostaje prvi proritet za novu Komisiju. Žiofre je ponovio da se napredak Srbije meri napretkom u normalizaciji odnosa sa Prištinom i da je Komisija potvrdila da smo ispunili merila za otvaranje klastera 3, ali podsetio da je odluka o tome na državama članicama. Notirali smo da je o zbog prevremnih izbora i pauze u vladinim i skupštinskim aktivnostiam bilo zastoja, ali sada više nema izbora i nadamo se inteznivranju reformi, kazao je Žiofre.",Vučeviću uručen izveštaj EK o Srbiji: Shvatili smo poruke Brisela koje ne čujemo prvi put,2024-10-30
"Tanjug/ MRE/ Ana Paunković Naš prioritetni cilj ostaje da podržimo Srbiju i države Zapadnog Balkana u njihovim nastojanjima da brzo postanu članice Evropske unije, navela je ambasadorka Nemačke u Srbiji Anke Konrad u autorskom tekstu. ""Srbija je već dostigla nekoliko prekretnica na svom putu ka EU. Međutim, potreban nam je još brži napredak u vladavini prava, slobodi izražavanja, demokratskim institucijama i povoljnom okruženju za aktivno civilno društvo koji predstavljaju neke od osnovnih preduslova za članstvo Srbije u Evropskoj uniji"", navela je. Autorski tekst za portal European Western Balkans prenosimo u celini: Međusobno približavanje država Zapadnog Balkana i ubrzavanje njihovih evropskih integracija – to je bio i ostaje cilj Berlinskog procesa. Od 2014. godine on pruža državama Zapadnog Balkana i njihovim evropskim partnerima platformu za saradnju i dijalog. Berlinski proces nije samo doprineo jačanju političkih odnosa među državama. U njemu je ostvaren i konkretan napredak na koji su se s ponosom mogli osvrnuti svi učesnici 10. samita održanog 14. oktobra 2024: projekti infrastrukture, pojednostavljena putovanja, smanjene naknade za roming, mobilnost u profesionalnom životu, razmena studenata i mladih, Regionalna kancelarija za saradnju mladih (RYCO), Forum civilnog društva, razmena univerziteta i visokih škola u regionu. Istovremeno je 14. oktobra usvojen i novi akcioni plan za Zajedničko regionalno tržište koje je okosnica Berlinskog procesa. Tom spisku bi se moglo dodati još dosta toga – svim tim merama i aktivnostima jeste zajedničko što poboljšavaju uslove života ljudi u regionu, jačaju saradnju među susedima na Zapadnom Balkanu i pripremaju ih za pristupanje Evropskoj uniji. Tako je proteklih deset godina nastao širok spektar formata za kontakte i saradnju koji su ojačali razmenu između ljudi i institucija u regionu. Pre samita od 14. oktobra su se sastali, jedni za drugim, ministri poljoprivrede, unutrašnjih poslova, privrede i spoljnih poslova. Osim toga su, između ostalog, održani Forum mladih, Forum civilnog društva i (prvi put) Forum o rodnoj ravnopravnosti. Ovogodišnji susreti su dokazali koliko možemo postići inkluzivnim dijalogom. Međutim, krajnje značajne sporazume su, pre svega, sklopile same države Zapadnog Balkana. Akcioni plan za Zajedničko regionalno tržište će osetno poboljšati trgovinu, mobilnost i investicionu klimu u ekonomskom prostoru od 17 miliona ljudi. U vezi sa Sporazumom o slobodnoj trgovini u Centralnoj Evropi (CEFTA) uklonjene su dugoročne prepreke, tako da se region može još više povezati na ekonomskom planu. Svaki napredak u okviru Berlinskog procesa je konkretan dobitak za ljude u regionu. Naročito za mlade je Berlinski proces doneo dosta rezultata. Učesnici samita su potpisali sporazum o mobilnosti za razmenu studenata. Od početka Berlinskog procesa je Regionalna kancelarija za saradnju mladih (RYCO) omogućila desetinama hiljada učenika i učenica odlazak na razmenu kod svojih vršnjaka. Ovi kontakti u mladoj generaciji su ključ za dugoročan mir i saradnju. Pored toga, potpisani su sporazumi o suzbijanju neregularnih migracija i organizovanog kriminala, o smanjenju plastičnog otpada i o Zelenoj agendi za Zapadni Balkan 2030. Sve su to uspesi koji će imati uticaj daleko šire od Zapadnog Balkana. Naš prioritetni cilj ostaje da podržimo Srbiju i države Zapadnog Balkana u njihovim nastojanjima da brzo postanu članice Evropske unije. Za to je Berlinski proces dao važne impulse. Podstrek nam je da energično nastavimo naše zalaganje za budućnost zemalja Zapadnog Balkana u Evropskoj uniji. U vremenima geopolitičkih neizvesnosti neminovno je da Evropa bude jedinstvena. Srbija je već dostigla nekoliko prekretnica na svom putu ka EU. Međutim, potreban nam je još brži napredak u vladavini prava, slobodi izražavanja, demokratskim institucijama i povoljnom okruženju za aktivno civilno društvo koji predstavljaju neke od osnovnih preduslova za članstvo Srbije u Evropskoj uniji. U ovom procesu čvrsto stojimo uz Srbiju.","Nemačka ambasadorka: Srbiji potreban brži napredak u vladavini prava, slobodi izražavanja…",2024-10-25
" Predsednik Srpskog pokreta Dveri Ivan Kostić izjavio je da je ta stranka ""apsolutno protiv rudarenja litijuma i bora i podržava sve ekološke predstavnike iz ekoloških organizacija, kao što je 'Ne damo Jadar', da istraju"". „Mi smo protiv kopanja litijuma i borimo se da očuvamo naš ekonomski i ekološki suverenitet. Bio sam u sredu na protestu u Loznici i imao sam priliku da čujem ljude koji su bili govornici i koji žive u Gornjim Nedeljicama u tom kraju, iz njihovih govora sam zaključio da su istinski zabrinuti za očuvanje svoje životne sredine, vodenih tokova“, rekao je u intervjuu za list Politku Kostić, koji je na mestu predsednika Dveri zamenio Boška Obradovića, nakon što se Obradović povukao posle kraha tog pokreta na izborima. Kostić je rekao da će Dveri i „ubuduće ostati čvrsta opoziciona stranka i da će voditi računa da ne naprave pogrešne koalicije, kao što je to bio slučaj sa Zavetnicima“. Pročitajte još Profesor Dautović o litijumu: EU želi da od Srbije napravi „svoj mali Kongo na Balkanu“ Vesti 27. okt 2024 0 Vesti 27. okt 2024 0 Miki Krstović o litijumu: Ukoliko je zlo, siguran sam da narod nije toliko lud da to dozvoli Vesti 24. okt 2024 3 Vesti 24. okt 2024 3","Kostić (Dveri): Apsolutno smo protiv rudarenja litijuma, ostajemo čvrsta opozicija",2024-10-28
" Potpredsednica Narodnog pokreta Srbije (NPS) Ivana Rokvić saopštila je danas da gradonačelnik Aleksandar Šapić umesto da rešava pitanja fekalija koja plivaju po glavnom gradu on se bavi vređanjem novinara. „Da živimo u vremenu ekstremne političke represije i iskrivljene realnosti koju stvara vlast pokazuje današnja konferencija za novinare aktuelnog gradonačelnika koji umesto da odgovara na pitanja novinara koja interesuju građane, kao što je tema gradskog prevoza, on se raspravlja sa reporterima i novinarima  i vređa ih“, istakla je Rokvić. Povezane vesti Čečen: Šapić lično povređen kritičkim izveštavanjem, pa reketira reportera  Vesti 24. okt 2024 7 Vesti 24. okt 2024 7 Mila Popović o napadu Šapića na : Beograd se raspada, a gradonačelnik glumi Jovanu Jeremić s Pinka Vesti 24. okt 2024 5 Vesti 24. okt 2024 5 Dodala je da svaka demokratska država pretpostavlja određeni nivo političke kulture, a kakva je naša pokazuje upravo to što se organ vlasti novinarima obraća uvredama poput „hohštapleri teški“. „Beograd je u opštem saobraćajnom kolapsu, trotoari ne postoje, autobusi nam gore ili ubijaju ljude po ulici, vodovodne cevi eksplodiraju svako malo, sve je u nikad gorem stanju, ali gradonačelnik sebi dozvoljava da divlja na novinare koji smeju da mu postave pitanja koja nisu unapred dogovorena“, naglasila je Rokvić u saopštenju. Istakla je da se Narodni pokret Srbije (NPS) zalaže za slobodu medija, kao i da svaki novinar, bez obzira u kojoj medijskoj kući radi, može slobodno da izveštava. „To bi Aleksandar Šapić, ali i svi ostali koji su odabrali da se bave politikom, trebalo da poštuju. Da je Šapić zaista zaslužio svoju diplomu znao bi da se jedan ugledni građanin i čovek koji drži do sebe i vrednuje sve ljude jednako nikome ne obraća na takav način“, zaključila je Rokvić u saopštenju.","Potpredsednica NPS: Šapić umesto da rešava pitanja fekalija, vređa novinare",2024-10-24
" Predsednik Srbije Aleksandar Vučić izjavio je da naredni američki predsednik treba da radi na primirju u ratu u Ukrajini. On je za Blumberg rekao da je predlog koji bi izneo pobednik izbora 5. novembra jedini izlaz iz sukoba koji sada već traje treću godinu, iako je predsednicima Rusije i Ukrajine, Vladimiru Putinu i Volodimiru Zelenskom možda teško da ga prihvate. „Sklopite primirje što je pre moguće. Onda će postojati načini da se postigne dugoročni mir, ali učinite ovaj prvi korak što je pre moguće“, rekao je Vučić i dodao da bi to bilo i u „najboljem interesu Zapada“. Kandidatkinja demokrata za predsednicu SAD Kamala Haris obećala je nastavak podrške Ukrajini, dok je njen republikanski rival Donald Tramp rekao da će prekinuti sukob ako se vrati u Belu kuću, čak i pre nego što položi zakletvu kao predsednik. Međutim još uvek nije izneo jasan plan. Vučić o izveštaju EK o neusklađenosti spoljne politike: U pravu su ljudi, čestitam im što su primetili Vesti 30. okt 2024 14 Vesti 30. okt 2024 14 Blumberg piše da je Vučić, koji je dugo balansirao između Istoka i Zapada, smanjio veze sa Putinom od ruske invazije na Ukrajinu u februaru 2022. Iako Srbija nije uvela sankcije, pružila je pomoć Kijevu i osudila napad Moskve. Promenio se, navode, i Vučićev lični odnos sa Putinom, sa kojim se pre rata redovno sastajao i na koga se oslanjao na međunarodnom planu. Komentarišući telefonski razgovor sa Putinom ranije ovog meseca, prvi u poslednje dve godine, u kojem mu je rekao da neće doći na samit BRIKS-a, Vučić je istakao da u takvim okolnostima – „to rade džentlmeni, to rade pravi muškarci čak i ako druga strana očekuje drugačiji odgovor“. „Onda sam ga pitao za situaciju u Ukrajini“, naveo je i dodao da je pokrenuo temu prekida vatre, ali da mu izgleda da Putin nije zainteresovan. Razgovarali su i o trogodišnjem sporazumu o isporuci ruskog gasa, koji ističe sledeće godine. „Vrlo brzo ćemo morati da počnemo razgovore, što neće biti lako“, rekao je Vučić.",Vučić za Blumberg: Naredni američki predsednik treba da radi na primirju u ratu u Ukrajini,2024-10-30
" Đorđe Stanković ispred Narodnog pokreta Srbije izjavio je da ta stranka neće dozvoliti da se sakrije istina o nezakonitostima u radu naprednjačke vlasti u Nišu, otkazivanjem sednice Odbora za finansije Skupštine Srbije, koja je trebalo da se održi sutra u tom gradu. „I meni i svim Nišlijama ponovo je oduzeto pravo da se sazna kompletna istina o radu naprednjačke vlasti u našem gradu, koga, isto kao i državu vode kukavice“, rekao je Stanković, a saopštila ta stranka. Dodao je da je „Odbor za finansije koji je pobudio veliku pažnju javnosti u Nišu, zbog izveštaja revizora o radu naprednjačke vlasti, otkazan bez ikakvog obrazloženja“. Stanković je naveo da se u izveštaju revizora na više od 300 strana nalazi zbirka nepravilnosti „koje se mogu klasifikovati u tri kategorije: zloupotrebe ovlašćenja, neodgovornost u radu i aljkavost vođenja dokumentacije i upravljanja javnim resursima“. Niška policija: Nismo vršili pritisak na prevoznike da ne voze prosvetare Vesti 30. okt 2024 13 Vesti 30. okt 2024 13 Đorđe Stanković o Sotirovski: Zovu je „komšinica“ jer navodno ima mnogo stanova, tužilaštvo mora da ispita Vesti 24. sep 2024 6 Vesti 24. sep 2024 6 Istakao je da je naprednjačka vlast zloupotrebila javne nabavke, neodgovorno upravljala javnim resursima, bez dobrih i obaveznih planova i aljkavo vodila registre i evidencije, kao i popise imovine. „Ovakav zbir zle namere i neznanja doveo je do toga da su se milijarde dinara iz javnih resursa našle u sivoj zoni zloupotreba, neodgovornosti i aljkavosti. Deo odbornika opozicije je još u septembru otvorio ovo pitanje, ali ono se nije našlo na dnevnom redu Skupštine grada. Pravi je trenutak da se pre Odbora za finansije niški gradski parlament odredi prema ovim zloupotrebama, neodgovornosti i aljkavosti“, rekao je Sanković. Prema njegovim rečima, niški naprednjaci su shvatili da bi sednica odbora bila „debakl i to u sred Niša, kao i da se njihov kukavičluk ogleda i u tome što je predsednik Skupštine Igor Novaković najavio da sednica Skupštine grada neće imati prenos na lokalnoj televiziji“. „Pitanje je čega se plaše i šta kriju. Verujem da je svima jasno, naročito Nišlijama da su u pitanju kukavice“, zaključio je Stanković.",Stanković: Otkazivanjem Odbora za finansije neće se sakriti istina o naprednjačkoj vlasti u Nišu,2024-10-30
"Vladimir Đukanović, branilac Predraga Koluvije u postupku ""Jovanjica 1"" i pripadnika MUP-a ""Milana Kendije"" u postupku Jovanjica 2, na ročištu u objedinjenom postupku rekao je da ""insistira da se kao svedok u sud pozove i ispita bivši direktor BIA Bratislav Gašić, imajući u vidu sve ono što je inspektor Dušan Mitić rekao u svom svedočenju u ovom postupku"". Zatražio je Đukanović i da se u sud kako bi svedočio pozove Miroslav Aleksić, predsednik Narodnog pokreta Srbije i to dok je govorio o svedoku Urošu Radibratoviću, policajcu iz Kruševca, koji je kako navodi advokat pred tužiocem navodno kazao da poznaje Aleksića. „Uroš je iz Trstenika, na pitanje poznajete li Miroslava Aleksića on je rekao da su komšije, ali to nije ušlo u zapisnik. Aleksić je istakao da nije bilo njega ne bi bilo ‘Jovanjice 2’. Ja pozivam Aleksića za svedoka“, dodao je Đukanović. Bio je saglasan Đukanović i da se svi policijski inspektori ponovo pozovu da svedoče. Rekao je Đukanović da je saglasan sam sa svim što je njegov kolega Živanović rekao u uvodnom izlaganju. „Složiću se sa svim on je to baš briljantno izložio“, rekao je Đukanović i dodao da traži da se apsolutno sav sadržaj iz aplikacije „Razgovor“ izdvoji kao dokaz iz spisa predmeta. „To nije nikakva tajna enkripcija kako se navodi u optužnici, već dečija igračka koja može da se skine sa Google store-a. Ima manju sigurnost od Vibera i Vocapa. Može sadržaj poruka da se menja i antidatira. To je nekredibilan dokaz. Mi tvrdimo da je sve što se tamo nalazi dopisivano“, rekao je Đukanović u sudnici. Takođe je rekao i da traži da se Miodrag Poznan pozove da svedoči, jer kako navodi Poznan je istakao da su ga uoči ispitivanja u istrazi posetila dva pripadnika SBPOK-a, „Predložila su mu nešto nečuveno, a to je da će dobiti veću kaznu zatvora koju je već počeo da izdržava po sporazumu koji je potpisao, ako ne okrivi Predraga Koluviju i kaže da je imao veze sa Jovanjicom“, naveo je Đukanović. Advokat Koluvije: Mediji stvorili izopačenu sliku o Koluviji i „Jovanjici“ Vesti 30. okt 2024 8 Vesti 30. okt 2024 8 Koluvija: Optužnica za Jovanjicu 2 su sabrana dela Žila Verna Vesti 29. okt 2024 2 Vesti 29. okt 2024 2 Podsetimo, inspektor Dušan Mitić je pred sudom isričao da se pripadnik BIA Aleksandar Tošić, koji je inače i drugooptuženi u slučaju Jovanjica 2, pojavio iznenadno na imanju u trenutku policijske akcije novembra 2019. „Mi smo ga na imanju legitimisali, a on nam je rekao da je BIA upoznata sa tim šta se dešava na Jovanjici. Tošić nam je rekao da moli da ovo ne izađe u javnost i da to traži njegov rukovodilac Mirko Škero. Škero je kasnije u telefonskom razgovoru rekao inspektoru Milenkoviću, u prisustvu Tošića i mene, da Bratislav Gašić traži da se sa Jovanjicom ne izlazi u javnost“, pričao je Mitić. Zatim je Mitić ispričao da je usledio razgovor sa Škerom preko Viber aplikacije, sa telefona Aleksandra Tošića. Milenković je preuzeo razgovor sa Škerom u prisustvu Mitića i Tošića, kako inspektor tvrdi Škero se pozvao na svoje rukovodstvo. Rekao je da Bratislav Gašić, tadašnji direktor BIA, traži da se sa Jovanjicom ne izlazi u javnost. Mitić je naveo i da mu je Koluvija u negormalnom razgovoru pominjao i političare kao i neke kontroverzne osobe iz biznisa, da je, kako bi to i dokazao, otvorio telefon i pokazivao mu konverzacije sa Bratislavom Gašićem. „Ja nikad pre nisam video tako neformalno komuniciranje između osobe iz bezbednosnih struktura i čoveka iz kriminogene sredine, kaou porukama između njega i Bratislava Gašića. U tim porukama sam video prisnost i bliskost između njih dvojice, ali i da su komentarisali ljude iz opozicije, koje ja po imenu neću pominjati kako ne bih politizovao ovaj slučaj“, rekao je Mitić i dodao – „znate, Jovanjica nije afera, Jovanjica je najveća fabrika skanka u ovom delu Evrope ako ne i u celoj Evropi“. „Gašić je znao da je Koluvija donator BIA. Meni je to bilo neverovatno saznanje da je donator BIA jedan narko-diler“, dodao je. Naveo je još Mitić i da je on imao operativna saznanja da je Gašić znao šta se u Jovanjici dešava, a da mu je to i sam Koluvija rekao. Gašić je nakon tog svedočenja u Skupštini pokušao da diskredituje inspektora i kriminalizuje. „Sa Predragom Koluvijom postoji iz oktobra meseca, znači šest meseci pre hapšenja samo jedna jedina poruka i to je jasno rečeno i sa moje strane a to je: ‘Čestitam vam dan BIA’. Odgovor: ‘Hvala, ove godine nećemo slaviti’“, uveravao je Gašić. U njegovu zaštitu tada, kao i u slučaju ranijih afera stao je predsednik Aleksandar Vučić. „Bata Gašić nije hteo da sakrije svoj kontakt iako mu je to ponuđeno iz Ministarstva unutrašnjih poslova. A kontakt je bio potpuno bezvezan, postoji službena beleška. Imam apsolutno poverenje u Bratislava Gašića i siguran sam da ništa protivpravno nije učinio“, istakao je Vučić.",Đukanović insistira da se Bratislav Gašić sasluša u postupku „Jovanjica“,2024-10-30
" Ministar informisanja i telekomunikacija Dejan Ristić ocenio je danas da je medijska scena izuzetno bogata i da Srbija baštini medijski pluralizam, ali da ima nedovoljno spremnosti za međusobne razgovore jer postoje duboke podele unutar medijske zajednice. „Ono što je ministarstvo u ovom sazivu zateklo je duboka podela unutar medijske zajednice. Sama činjenica da postoji 76 novinarskih udruženja u Srbiji govori sasvim jasno o dubini i složenosti te podele“, rekao je Ristić u Jutarnjem dnevniku Radio-televizije Srbije. On je naveo da su sve lokalne sve lokalne samouprave ove godine sprovele medijske konkurse, prvi od 2014. kada je uvedeno medijsko, odnosno konkursno finansiranje medija u Srbiji. „To se do sada nije desilo. Rezultat je postignut ogromnim zalaganjem tima Ministarstva informisenja i telekomunikacija“, oenio je ministar Ristić. Istovremeno, on tvrdi da je broj slučajeva ometanja rada novina i ugrožavanja njihove bezbednosti na različite načine za 10 meseci ove godine smanjen za više od 40 odsto i da to „nije isključiva zasluga Ministarstva“, ali da je taj resor doprineo „ublažavanju tenzija unutar medijske zajednice“, odnosno ublažavanju tenzije unutar društva u pogledu sektora javnog informisanja. Ristić je rekao da su sredstva namenjena na medijskim konkursima na nivou Republike koje svake godine sprovodi Ministarstvo i koje će sprovesti i 2025. godine, u odnosu na ovu godinu, uvećena za dodatnih 180 miliona dinara, ili za više od 60 odsto. „Ove godine je ministarstvo opredelilo ukupno 352 miliona dinara za medijske konkurse i to je najveći iznos ikada opredeljen za medijske konkurse“, rekao je Ristić za RTS. Ristić: Prvi put sve opštine i lokalne samouprave realizovale medijske konkurse Vesti 10. okt 2024 5 Vesti 10. okt 2024 5",Ristić: Duboke podele unutar medijske zajednice,2024-10-30
"Predsednica Evropske komisije Ursula Fon der Lajen napustila je jutros Beograd. Dok je ona balkansku turneju nastavila sastancima u Prištini i Podgorici, u Beogradu glavna tema sastanak koga nije bilo. Onaj sa premijerom Srbije. Dok deo javnosti veruje da je diplomatski skandal to što je šefica Evropske komsije otkazala susret sa šefom srpske Vlade, Aleksandar Vučič pojasnio je da to nije Vučevićeva greška. Nije bilo premijera Miloša Vučevića da, kao deo delegacije na crvenom tepihu, pozdravi predsednicu Evropske komisije Ursulu Fon der Lajen. Povezane vesti Vučić: Vučević nije ništa kriv zbog odluke Fon der Lajen da otkaže sastanak Vesti 26. okt 2024 34 Vesti 26. okt 2024 34 Ni muva se nije čula na konferenciji Vućića i Fon der Lajen: Onda se čulo „nećete kopati“ Vesti 25. okt 2024 256 Vesti 25. okt 2024 256 Čekao je u Vladi, posle sastanka sa ruskim ministrom ekonomije. I nije je dočekao. „Predsednica je otkazala sastanak sa premijerom Vučevićem nakon što je na sajtu Vlade objavljeno saopštenje za javnost o njegovom sastanku sa ruskim ministrom ekonomije. U tom saopštenju najavljeno je jačanje saradnje Srbije i Rusije u oblasti ekonomije i drugih oblasti. U tom kontekstu, planirani sastanak više nije imao nikakvu svrhu“, rečeno je za  u Evropskoj komisiji. Nije pomoglo ni što je saopštenje sa sajta Vlade ubrzo nestalo. Vučić: „Oni neće da vide da mi razgovaramo sa Rusima“. Novinarka: „I vi to radite. Ujutru ste razgovarali sa Putinom telefonom, uveče ste bili sa visokim zvaničnicima Evrope i Amerike?“ Vučić: „To sam mogao ja“. Novinarka: „Izgleda ne može Vučević“. Vučić: „Nije to pitanje Miloša Vučevića. Ništa Miloš nije uradio“. I zaista, nije Vučević ništa uradio, pogotovo ne na svoju ruku. Kakvu je poruku i kome poslao Beograd odlukom da se u istom danu, u samo nekoliko sati održe sastanci sa evropskim i ruskim zvaničnicima? „Taktika Srbije da prosto balansira i da ima prijatelje i u Rusiji“, ocenjuje Đorđe Dimitrov iz Centra za evropske politike. Slično taktici predsednika da o pojedinim evropskim zvaničnicima govori sa uvažavanjem, dok recimo novi izvestilac Evropskog parlamenta za Srbiju Tonino Picula pored uvreda zvaničnika prolazi i kroz tabloidno blato. Jer ono što priča nije muzika za uši predsednika. „Moraće mnogo lepše da govori o Srbiji, sa više poštovanja da govori o Srbiji da bi ispunio uslov, da bi se kvalifikovao da dođe do mene“, poručio je Vučić. „Da Evropski parlament ima potpuno drugačiji stav o Srbiji nego što ima Evropska komisija, to je činjenica. Picula je posebno stao na žulj Vučiću, zato što Picula već godina otvoreno priča da je uslov za Srbiju da bude član Evropske unije, da prizna Kosovo kao nezavisnu državu“, kaže Dimitrov. Ali i da uvede sankcije Rusiji, obezbedi slobodu medija i nezavisno pravosuđe. Onaj težak sagovornik, kako sebe predstavlja i za Evropljane i za Ruse, primetio je da se prema pojedinim evropskim zvaničnicima vodi jeziva kampanja. Ne pominjući da većinu tih medija kontroliše upravo on. „Ne možete da vodite kampanju protiv Ursule fon der Lajen i Analene Berbok. Ti ljudi zapošljavaju 83 hiljade ljudi u našoj zemlji Vi živite od toga, ja živim od toga, vlasnik vaše televizije živi od toga“, istakao je Vučić. I tako se omače predsedniku da otkirije da vlasnik Prve živi i od države. I ne samo on, već i ostali nacionalni emiteri. Da pripaze kako izveštavaju.","Malo Ursule fon der Lajen, malo Putina i sastanak kojeg nije bilo: Kako Vučić balansira i ostale trice",2024-10-26
"Drazen Zigic/ Nezavisni sindikat prosvetnih radnika Srbije saopštio je da je uputio žalbu Povereniku za informacije od javnog značaja protiv Ministarstva prosvete zbog toga što nije odgovorilo na zahtev za pristup informacijama od javnog značaja u vezi s projektom ""Zdravitas"". Ovaj sindikat je zatražio od Ministarstva prosvete informacije o tome da li je za osmišljavanje projekta i izradu online platforme „Zdravitas“ angažovano neko fizičko ili pravno lice, ako jeste koje, po kom osnovu i za kakvu vrstu usluga. Šta je Zdravitas: Sindikati protiv, nastavnici fizičkog „za“, a roditelji zbunjeni – ko i zašto skuplja podatke Vesti 08. okt 2024 114 Vesti 08. okt 2024 114 Nekima opterećenje, drugima pomoć: Platforma „Zdravitas“ unela pometnju u škole Vesti 10. okt 2024 17 Vesti 10. okt 2024 17 Ministarstvo su upitali i da li je, kome, kada i koliko plaćen softver koji se koristi za sprovođenje projekta „Zdravitas“, kao i sa koje budžetske pozicije će se isplaćivati dodatni rad nastavnika čije angažovanje se zahteva u sprovođenju tog projekta. U okviru portala „Zdravitas“ obrađuju se podaci o zdravlju učenika od trećeg razreda osnovne do završetka srednje škole. POVEZANI VIDEO:",Sindikat uputio žalbu Povereniku zbog „Zdravitasa“,2024-10-30
"/Africa Studio Hoće li žene sutra stupiti u protest, obustaviti sve kućne poslove i priključiti se prvoj nacionalnoj kampanji agencije Ujedinjenih nacija za rodnu ravnopravnost žena povodom Međunarodnog dana nege i podrške, a kojom ona želi da istakne koliko bi preraspodela neplaćenih poslova doprinela postizanju pravednijeg i ekonomski naprednijeg društva? Pitali smo ih na ulicama Beograda. Ali smo, potom, pitali i muškarce – šta bi u tom slučaju radili? Evo šta su nam rekli. : Da li sami obavljate kućne poslove ili vam neko pomaže? „Ma kako da ne, iz sve snage mi pomažu.“ „Pa pomaže mi žena moja, taman posla da sam obavljam svoje poslove.“ „Robot.“ „Pomažu mi supruga i ćerka.“ : Kako delite svoje poslove? „Pa uglavnom ja slušam, one naređuju.“ „Pa lepo podelimo, ja kupujem, idem u nabavku. One muške poslove, vozim, a žena one poslove po kući.“ „Ne zna se, uglavnom, ko kako, šta stigne.“ „Napišem spisak i svako odabere šta želi da uradi i obično ostaju svi poslovi meni.“ : Kada bi žena na jedan dan presatala da radi kućne poslove, šta bi se dogodilo? „Pa kako, ne bih odmah doveo novu ženu, nego bih možda bi malo više morao da radim, ali znači mi da mi pomogne žena.“ „Mislim da bi svi trpeli.“ „Naopako bi bilo.“ „Bilo bi divno, ništa se ne bi promenilo. Sve bih radila sutradan.“","Šta bi bilo kada bi žene prestale da obavljaju kućne poslove: „Svi bi trpeli, naopako bi bilo“",2024-10-27
"Nemanja Jovanović/Nova.rs Posle operacije koja je trajala duže od pet sati i procedure koja je, u toj indikaciji, prvi put izvedena u pedijatrijskoj ustanovi, lekari Instituta za majku i dete spasli su dečaka koji je nedavno iz Tuzle hitno prevezen u Beograd. Petogodišnji dečak iz Tuzle imao je tešku bakterijsku infekciju aortnog zaliska. Prof. dr Vladislav Vukomanović, direktor Instituta za zdravstvenu zaštitu majke i deteta „Doktor Vukan Čupić“ rekao je za RTS da je dečak sada dobro, ali da je u petak uveče bilo dosta sumornije i da je bio životno ugrožen. „Dečak orošen znojem, ubrzanog disanja, bled, dijagnostikovali smo ubrzo teško oštećenje zaliska, aortnog zaliska, uzrokovano bakterijskom infekcijom, popuštanje srca. Postavljena je hitna indikacija za kardiohirušku intervenciju. Petak, gluvo doba, naši kardiohiruzi i čitava ekipa nisu regularno pripremni. Međutim, svi su se veoma brzo skupili, organizovan je tim koji je brojao verovatno desetak ili petnaest ljudi i započela je hiruška intervencija negde u ponoć. Vođe tima su bili profesorka Mila Stajević i doktor Ivan Dizdarević, koji je i izvršio operaciju“, kaže Vukomanović. Dr Ivan Dizdarević, kardiohirurg Instituta za zdravstvenu zaštitu majke i detata ističe da su u toj ustanovi prvi put izveli Rosovu proceduru u toj indikaciji. „Prvi put je izvedena u ovoj indikaciji kod ovako teškog pacijenta, zato što u ovom slučaju mi nismo imali puno izbora, što zbog veličine deteta, gde nismo imali nekakav mehanički zalistak koji bi mogli da upotrebimo, a i oni su jako skloni infekcijama. Drugi razlog je što u bakterijskom endokarditisu stavljanje bilo kakvog veštačkog materijala dodatno komplikuje proceduru. Ovo je ustvari u ovoj indikaciji jedno idealno rešenje“, ističe Dizdarević. Rosova procedura je kompleksna procedura implantacije valvule plućne arterije na aortnu poziciju. Spasena četiri života, obavljene nove transplantacije u Kliničkom centru Vesti 21. jul 2024 9 Vesti 21. jul 2024 9",Lekari Instituta za majku i dete iz Beograda spasli dečaka iz Tuzle,2024-10-29
"Velike količine oružja pronađene su u porodičnoj kući Blažić, nakon masovnog ubistva maja prošle godine. Ali kako je i ko ga je nabavio? Da li bi te odgovore trebalo da da i Ministarstvo odbrane, čiji je pripadnik bio drugooptuženi Radiša Blažić? Na naša pitanja, za sada, ćute. A službena tajna su, od prošle godine, čak i podaci o imenovanjima ili prestanku vojne službe. Na suđenju Radiša Blažić negira krivicu za dela koja mu se stavljaju na teret. Uroš Blažić, optužen za masovno ubistvo, tvrdi da je njegov otac nevin. Dokazivanje ovog dela optužbi biće veoma važno, smatraju advokati. „Da li je Radiša imao dodira sa tim oružjem, znao za to oružje, obzirom na dela koja mu tužilaštvo stavlja na teret. Jedno od tih je teško delo protiv opšte sigurnosti gde se njemu stavlja na teret da je on nabavio oružje, koje je posle Uroš koristio“, kaže Siniša Mašović, advokat. Ukazuju pojedini advokati oštećenih na kontradiktornosti koje su bile vidljive tokom dosadašnjeg suđenja. Veštak utvrdio da je Uroš Blažić svesno počinio masovno ubistvo kod Mladenovca Vesti 28. okt 2024 11 Vesti 28. okt 2024 11 U dvorište kuće Uroša Blažića bačena zapaljiva tečnost Vesti 28. okt 2024 20 Vesti 28. okt 2024 20 Na suđenju 21. avgusta 2024. tužilac je pitao Radišu Blažića da li je imao pištolj, na šta mu je on odgovorio da nije imao. Tužilac: Vaša supruga je rekla da je znala da ste imali neki pištolj. Radiša Blažić: Magnum sam imao, razdužen 1999. godine. Sad nisam imao ni jedan. Tužilac: Jeste li duženi bombama? Radiša Blažić: Ne. Tužilac: Da li je vođen postupak zbog nestanka bombi protiv Vas? Radiša Blažić: Ne. Tužilac: 11 bombi, da li vam je poznato? Radiša Blažić: Ne. Tužilac: Postoji zapisnik, vojni tužilac ga teretio za nestanak bombi u Rumi. Radiša Blažić: To je 1999. „Sve su indicije i dokazi da je naoružanje njegovo, da je on dao to naoružanje svom sinu, da nije obezbedio, nije propisno držao i da je tu bilo dosta i nelegalnog naoružanja. Naime bombe se nikako ne mogu držati, ne postoji dozvola za bombe, takođe i za kalašnjikov, ne postoji dozvola. Tako da su to sve, apsolutno, nelegalna naoružanja“, kaže Stefan Stefanović, advokat. Nastavlja se suđenje Urošu Blažiću, planirano ispitivanje veštaka i prikazivanje video snimaka Vesti 28. okt 2024 3 Vesti 28. okt 2024 3 Nova.rs: Ko i zašto krije identitet saputnika Uroša Blažića iz noći masakra? Vesti 25. okt 2024 6 Vesti 25. okt 2024 6 Novinar Davor Lukač ukazuje da je prema serijskim bojevima moguće utvrditi poreklo naoružanja. Pitanje je da li je Ministarstvo odbrane, čiji je pripadnik Radiša Blažić bio, učinilo sve da se to utvrdi. „Mislim da nisu učinili sve. Ali kažem ako dostave sudu sve ono što se traži, mogu reći učinili su. Ali prvo to, da vidi serijske brojeve naoružanja. Da vidimo odakle potiče ta automatska puška i ostalo naoružanje koje je pronađeno tamo. E, to je trag koji može voditi ka razrešavanju da se vide ti kanali. Da vidimo ako je puška bila u Hrvatskoj ili Bosni pa je došla. A šta ako je bila u nekom našem skladištu?“, kaže novinar Davor Lukač. Porodice nastradalih su na suđenju postavile pitanje – zbog čega su dan nakon počinjenog ubistva u okolini bili vojni kamioni. Pitanje je upućeno i Ministarstvu odbrane koje je sudu odgovorilo: „Da je bilo kretanja vozila, redovnog kretanja iz Pančeva do Mladenovca. i da je u okviru toga bilo kretanja, sa svim podacima i koja vozila, i ko je vozio i tako dalje. S tim što smo predložili da se lica, koja su upravljala vozilom, eventualno, pred sudom, ispitaju. Da vidimo da li je to uobičajena maršuta kojom se ide ili ne“, kaže advokat Nebojša Perović. „Potpuno van svake logike. Oni se opravdavaju oni nešto kriju. Šta kriju, ja se nadam da će suđenje to pokazati. Ministarstvo odbrane pravi brljotine za brljotinama već godinama“, kaže Lukač. Tokom uviđaja, nakon ubistva, je na licu mesta bilo vidljivo prisustvo vojne policije, koje je uobičajeno kada su u pitanju aktivna vojna lica. No zvanično nema potvrde kada je Blažiću prekinuta vojna služba. Naše nezvanično saznanje je da se to desilo nekoliko meseci nakon ubistva. Zvanično – odgovora na naša pitanja o tome i postupcima protiv Blažića, pred vojnim tužilaštvom, od Ministarstva odbrane nema. Informacije o njegovom statusu u službi nije moguće proveriti ni u Službenom vojnom listu, jer je deo koji se odnosi na imenovanja, unapređenja i prestanak vojne službe, od prošle godine službena tajna.",Poreklo oružja u kući Blažića i dalje nepoznato: Advokati kažu da postoje indicije da je pripadalo ocu ubice,2024-10-29
"Četiri dana nakon ozbiljnog incidenta tokom obezbeđenja fudbalske utakmice TSC-Legija u Bačkoj Topoli, i dalje čekamo reakciju Ministarstva unutrašnjih poslova na zabrinjavajući slučaj u kojem su pripadnici elitne jedinice Žandarmerije bili izloženi ozbiljnom riziku zbog neadekvatnog postupanja nadležnih rukovodilaca, navode iz Strukovnog udruženja policije ""Dr Rudolf Arčibald Rajs"". „Na ovom događaju, rukovodilac obezbeđenja, ovlašćen za donošenje ključnih odluka u kriznim situacijama, nije izdao naređenje kojim bi pripadnici, policijski službenici uspostavili narušen javni red i mir. Svojim nečinjenjem omogućio je navijačima da policajce omalovažavaju, ponižavaju, a zatim i fizički napadnu“, navodi ovo udruženje. Kako dodaju, to narušava ugled policije i jasno pokazuje propuste u rukovođenju obezbeđenjem te utakmice. „Policajci nisu glineni golubovi i moraju imati podršku da reaguju u skladu sa zakonom kada je njihova bezbednost ugrožena. Ako rukovodioci nisu sposobni ili ne žele da zaštite svoje ljude, postavlja se pitanje koja je njihova uloga u Ministarstvu. Od ministra unutrašnjih poslova, Ivice Dačića, zahtevamo hitnu i odlučnu reakciju, temeljno ispitivanje ove situacije i eventualno procesuiranje odgovornih“, navode. Iz udruženja dostavljaju i video zapise. „Očekujemo konkretne mere kako bi se zaustavila praksa u kojoj se policajci tretiraju samo kao brojevi na uniformama, umesto da im se obezbedi poštovanje i sigurnost koje im pripadaju“, dodaju u udruženju.",Objavljeni snimci napada navijača na pripadnike policije,2024-10-27
"Goran Srdanov/Nova.rs Predsednik Srbije Aleksandar Vučić najavio je pre nekoliko dana da se nada da će Srbija imati deo vlasništva u eventualnom rudnika litijuma u Jadru. Komentarišući da li bi Srbija mogla da ima suvlasnički udeo u kopanju litijuma, Vučić je rekao da nikada nikoga nisu pitali da li će Srbija imati vlasnički udeo u Jadru. „Iznenadiću vas odgovorom, nadam se da ćemo se čak i za to izboriti. Pre kraja godine dobićemo više informacija i o tome“, rekao je on u gostovanju u ponedeljak na RTS. Redakcija  u dva navrata pitala je kompaniju Rio Tinto da li je tačno da će ući u partnerstvo sa Srbijom, ali nije do objavljivanja ovog teksta dobila odgovor. Inače, Rio Tinto svakodnevno reaguje na sve vesti koje se o projektu Jadar objave na portalu . Povezane vesti Vučić najavljuje i vlasnički udeo u Jadru: Takva vrsta ugovora može biti opasna – upozoravaju pravnici Vesti 22. okt 2024 39 Vesti 22. okt 2024 39 Hoće li Srbija imati suvlasnički deo u kopanju litijuma? Vučić – nadam da ćemo se čak i za to izboriti Vesti 21. okt 2024 88 Vesti 21. okt 2024 88","Rio Tinto ćuti na pitanje  o mogućem partnerstvu sa državom, a svakodnevno reaguje na sve o projektu Jadar",2024-10-25
"Shutterestock/Woff Ekonomista Saša Đogović ocenio je da jedan od glavnih razloga zašto su cene u Srbiji, posebno prehrambenih proizvoda, više nego na drugim tržištima jesu upravo marže, ali da se mora imati u vidu i odgovornost države i pasivnost regulatornih tela. Đogović je za TV Insajder rekao da je država formirala regulatorna tela, da su kadrovi Komisije za zaštitu konkurencije birani u skupštini, tako da odgovornost snosi i država, kao i regulatorna tela. „Naša Komisija za zaštitu konkurencije je dosta pasivna, kasno reaguje i njen zadatak je da redovno analizira situaciju. Ona mora da koristi kontrolni mehanizam da vidi da li postoji tržišna utakmica ili je trgovina zasnovana na kartelizaciji“, rekao je on. Komentarišući akciju „Najbolja cena“ koja se završava za dva dana, Đogović je istakao da se može očekivati da će se cena proizvoda koji su tokom akcije bili na sniženju, sada ponovo vratiti na nivo od pre akcije. „Ova akcija ima i kratkoročne efekte, vrlo minimalne kada govorimo o kretanju inflacije, ali u tom periodu deluje kao andol ili osveživač kućnih budžeta, jer omogućava da se neki egzistencijalni proizvodi nabavljaju po nižim cenama, tako da smo svedoci stvaranja određenih zaliha. I možemo računati da će doći do sleganja tla i da se cene posle akcije vratiti na pređašnji nivo“, zaključio Đogović. Premijer Srbije Miloš Vučević renije je kao glavni razlog visokih cena istakao visoke marže i pozvao trgovinske lance da se urazume i poštuju državu koja im je, kako kaže omogućila uslove za rad. Momirović: Postupak protiv trgovinskih lanaca preti velikim kaznama, možda i zatvaranjem Ekonomija 29. okt 2024 24 Ekonomija 29. okt 2024 24 Tabaković: Inflacija će nastaviti da se kreće u granicama cilja do kraja ove, kao i u naredne dve godine Ekonomija 29. okt 2024 9 Ekonomija 29. okt 2024 9","Đogović: Za visoke cene, osim marži, odgovorni država i pasivna regulatorna tela",2024-10-29
"Ovo je priča o jednoj kući na Senjaku. Vlasnici kuće se plaše da će njihova kuća biti prinudno prodata, i to zbog troškova koje je odredio izvršitelj u postupku sa kojim nemaju direktne veze. Svakog jutra, dva repića strpljivo čekaju Ognjena da izađe iz kuće i donese im hranu. Umesto uobičajene činijice, jednog avgustovskog jutra dočekali su ljude iz JKP Veterina Beograd, koji su ih vezali kako bi izvršitelji podigli ogradu u dvorištu. „Jednog jutra, ja se budim, izlazim na terasu i vidim dvadeset ljudi ovde u dvorištu, koji bodu neke kočeve, stavljaju ovu ogradu, drže mi kučiće… Ceo način pristupa je kao na Divljem zapadu, samo ti ulaze u kuću, stavljaju ti ogradu i to je to, ti vidi šta ćeš sam sa sobom“, priča Ognjen Božinović. Ognjen je potomak generala Jugoslovenske narodne armije, čija porodica na Senjaku živi već 60 godina. Jedan deo placa nedavno je vraćen potomcima porodice koja je tu nekad živela, što Božinovići nisu sporili. Međutim, novi vlasnici su parcelu, koja je još bila deo dvorišta koji je koristila porodica Božinović, ubrzo prodali privatnoj kompaniji, koja je odmah angažovala izvršitelja kako bi ušla u posed. On je, pak, svoje troškove procenio na blizu tri miliona dinara, koji nisu pali na nove vlasnike, već na Božinoviće, koji su samo uložili prigovor na postupanje izvršitelja. „Korišćenjem pravnog sredstva koji je predviđen Zakonom o izvršenju i obezbeđenju – prigovora trećeg lica, Ognjen Božinović i Vuk Božinović nisu mogli postati obveznici snošenja troškova celokupnog izvršnog postupka (koji nije inicijalno pokrenut protiv njih) i koje prema odredbama zakona može biti obavezan samo izvršni dužnik, a koji su određeni u neverovatnom iznosu od 2.940.754,40 dinara“, naveo je u saopštenju Željko Ristić, advokat porodice Božinović. Božinovići su izjavili prigovor na rešenje o troškovima, ali o njemu se još nije odlučivalo jer još stoji u fioci izvršitelja koji ga ne dostavlja sudu. Za nešto drugo izvršitelj je bio mnogo ažurniji. Po njegovom zahtevu 16. septembra stavljena je zabeležba na imovinu porodice Božinović, koja praktično znači da će njihova kuća na doboš ukoliko ne plate izvršitelju. „Nisam odredio prodaju nepokretnosti uopšte“, kaže Mladen Pecelj, javni izvršitelj.  : Stavljena je zabeležba koja zapravo to podrazumeva. „To ne podrazumeva. Svrha izvršnog postupka nije prodaja nepokretnosti, nego namirenje potraživanja. Zabeležba je samo jedan vid obezbeđenja zbog visine iznosa“, kaže Pecelj. Ako dođe do javne prodaje, kompanija Brocante mogla bi da kupi kuću porodice Božinović za 70 odsto procenjene cene, u postupku koji će sprovoditi isti izvršitelj i debelo se naplatiti, kaže advokat porodice. „Ovo tumačimo kao vid pritiska da se mi prosto izbacimo odavde, i da ne budemo faktor na sopstvenoj nekretnini“, smatra Ognjen Božinović. Parcelu sa druge strane ograde u junu je kupila firma Brocante d.o.o. za više od pola miliona evra. Firma je osnovana prošle godine i nije ostvarila nikakav profit.  je uspeo da dođe do direktora kompanije, koji je odbio da odgovori na pitanja vezana za poslovanje i novac kojim je zemljište uopšte kupljeno, ali tvrdi da nema pretenzije na kuću porodice Božinović. „Nemamo nikakve namere sa objektom na njihovoj adresi, kao ni uticaj na iznos troskova i postupak izvrsenja. I pored svega, želimo da ostvarimo dobrosusedske odnose, sa nadom da će potraživanje biti izmireno uplatom ili na drugi način“, izjavio je Aleksandar Tanazević, direktor kompanije Brocante. U Inicijativi „Krov nad glavom“ ipak, prepoznaju obrazac. Kažu – u Srbiji procentuealno veliki broj ljudi poseduje nekretnine, ali su njihovi vlasnici osiromašeni, zbog čega se investitori i izvršitelji često udružuju kako bi troškovima primorali vlasnike na prodaju svoju imovinu. „To je jedna vrlo očigledna i uobičajena prevara koja je ugrađena u sistem koga je izvršni postupak jedan deo. Znači, izvršitelji su samo deo jedne operacije i jako dobro zarađuju na tome. Mi smo zemlja siromašnih vlasnika, koji su na izvol’te različitim predatorima koji će preko troškova postupka da im uzmu i to u čemu se nalaze“, naglasio je Ivan Zlatić iz Združene akcija „Krov nad glavom“. Zato je, kažu, jedino rešenje izmena zakona koji regulišu rad izvršitelja. PROČITAJTE I: Deka kome je izvršiteljka zaplenila stan: Da ne umrem kao prevarant, već kao čovek sa 52 istraživačka rada Vesti 26. okt 2024 164 Vesti 26. okt 2024 164 Aktivisti „živim zidom“ sprečili javnu izvršiteljku da iseli Dušanku Beljan (77) Vesti 19. sep 2024 4 Vesti 19. sep 2024 4 „Presuda nije izvršiva jer se odnosi na nepostojeći objekat“: Da li je izvršiteljka Dimitrijević iznad zakona Vesti 20. jun 2024 64 Vesti 20. jun 2024 64","„Ustajem i vidim izvršitelje kako stavljaju ogradu“: Porodica na Senjaku može da izgubi kuću, a nema veze s postupkom",2024-10-28
" / Milena Kuzmanović Današnja sednica Skupštine grada Valjeva prekinuta je nakon pet časova zasedanja, kada je u toku bila rasprava o šestoj tački dnevnog reda - druga izmena Plana komunalne izgradnje i održavanja komunalne infrastrukture grada Valjeva za 2024. godinu. Predsednik Skupštine grada Slobodan Gvozdenović (SNS) saopštio je da prekida sednicu jer, kako je rekao, nema uslova za nastavak skupštinskog zasedanja. Prekidu sednice prethodila je rasprava između predsedavajućeg i odbornika opozicije Željka Trifunovića. Povezane vesti Valjevska skupština nije raspravljala o deklaraciji o zabrani istraživanja litijuma, nije izglasan dnevni red Vesti 16. avg 2024 9 Vesti 16. avg 2024 9 Lokalni front Valjevo: „Sednica skupštine poligon za vežbanje bahatosti SNS-a“ Vesti 10. maj 2023 2 Vesti 10. maj 2023 2 Opozicioni odbornici Koalicije Ujedinjeno Valjevo može – sVAanuće (broji 17 od 51 odbornika), kritikovali su predloženi Plan komunalne izgradnje, dok su predstavnici vladajuće koalicije oko SNS ( 30 odbornika), podržavali predložene izmene. Tom prilikom, šef odborničke grupe „sVAnuće“ Željko Trifunović je tražio reč po Poslovniku kako bi ispravio navode prethodnog govornika vladajuće koalicije. Predsednik Skupštine grada Slobodan Gvozdenović je smatrao da je njegov govor replika, a ne ispravka navoda, te mu je oduzeo reč, nakon čega je usledila rasprava između njih dvojice. Predsednik skupštine Gvozdenović je prvo izrekao opomenu Trifunoviću, a potom mu je oduzeo reč. S obzirom na to da opozicioni odbornik nije želeo da se udalji od govornice, Gvozdenović ga je isključio sa sednice pozvavši obezbeđenje da ga udalji. Trifunović je, međutim, ostao uporan u svojoj nameri da ostane za govornicom, i posle dve pauze, prve od deset minuta, potom i pauze za ručak. Nakon toga usledio je prekid sednice, koja će biti nastavljena u ponedeljak od 9 časova. Odbornici Skupštine grada, razmatrali su danas i usvojili šest od planirane 62 tačke dnevnog reda.",Sednica Skupštine grada Valjeva prekinuta posle pet sati zasedanja,2024-10-25
"/ DarSzach Devetogodišnji dečak poginuo je u centru sela Donje Konjuvce u opštini Bojnik u saobraćajnoj nesreći do koje je došlo kada je automobil kojim je upravljao njegov otac sleteo sa puta, potvrđeno je danas agenciji Beta u lokalnoj policiji. Kako je rečeno, nesreća se dogodila u nedelju oko 18 časova, a dečak je sedeo na mestu suvozača. Automobil je na oštroj krivini izleteo sa puta i udario u zid kamene ograde sa teškom betonskom pločom. Deo zida se srušio, a jedna deo te ploče je probio krov i automobil suvozača i udario u glavu dečaka. Otac nije zadobio povrede.",Devetogodišnji dečak poginuo u saobraćajnoj nezgodi kod Bojnika,2024-10-28
"""S obzirom kakvo je naše tužilaštvo i da je na čelu republičkog tužilaštva Zagorka Dolovac, koja svojim nečinjenjem prikriva sve kriminalne radnje vrha režima, onda nijedna odluka nije iznenađenje, pa ni ona da je smrt vodnika Vojske Srbije Dejana Stojkovića zadesna"", kaže za  advokat Nikola Lakić. Osnovno javno tužilaštvo u Novom Pazaru saopštilo je da neće pokrenuti krivični postupak zbog smrti vodnika Vojske Srbije Dejana Stojkovića tokom vežbe na Pešterskoj visoravni 2021. godine. Iz tužilaštva su naveli da su „nakon sveobuhvatno i detaljno izvršenih provera, kao i ocenom prikupljenih dokaza i komisijsko sudsko-medicinsko veštačenja“ zaključili da je smrt Stojkovića „zadesna“. „Ovde je iznenađenje druga stvar – to što su u samom predmetu postojali dokazi da je smrt Dejana Stojkovića nastupila nasilnim putem. Onda nakon toga imamo radnje koje je tužilaštvo sprovodilo i gde dolazimo do saznanja, i to iz medija, da je došlo do zadesne smrti, tj. da niko nije kriv što je Stojković poginuo“, priča Lakić. Pojašnjava da u prvom veštačenju u Novom Pazaru „jasno pisalo da je do smrti došlo nasilnim putem“. POVEZANE VESTI: Novopazarsko Tužilaštvo ne pokreće postupak zbog smrti vojnika na Pešteru Vesti 29. okt 2024 14 Vesti 29. okt 2024 14 Advokat: Istraga smrti podoficira na Pešteru bruka i sramota srpskog tužilaštva Vesti 24. jun 2024 18 Vesti 24. jun 2024 18 Vojni sindikat: Dve i po godine od stradanja vodnika na Pešteru, a optužnice nema Vesti 25. dec 2023 2 Vesti 25. dec 2023 2 „Nakon toga imamo još jedno veštačenje gde se kaže da je došlo do zadesne smrti. Međutim, postoje mnogoe stvari koje utiču na to kako bi se utvrdila nečija odgovornost. Prvo, da li je vojna vežba u skladu s propisima, kao i to ko je i kako naređivao u toku vojne vežbe“, navodi Lakić. A zaboravlja se, dodaje, da pogibija Stojkovića nije nesrećan slučaj. „Već se u vozilu aktivirao protivpožarni aparat. On se aktivirao zbog velike temperature u vozilu, jer je tenk gađao granatom i povećao dodatno temperaturu, a onda je taj gas koji se oslobađao doveo do smrti Dejana Stojkovića“, precizirao je Lakić. Kaže da postoji „neko odgovorno lice u vojsci“ koje je dalo naredbu da se vežba nastavi. „Neko odgovorno lice u vojsci je tada, kada je Stojković obavestio da ima probleme, naredilo da se on i dalje kreće, da ni on ni njegove kolege ne napuste vozilo. To lice je dalo protivpravno naredbu Stojkoviću. I samo zbog te činjenice, tužilaštvo je moglo da goni tu osobu“, naglasio je Lakić. Na pitanje zašto su tužilaštvu trebale tri godine da se oglasi, Lakić kaže: „Jer je tužilaštvo želelo sve da gurne pod tepih. Njih je čak iznenadilo što je vaša televizija napravila odličan dokumentarni film o tome kako je došlo do smrti Dejana Stojkovića. Nakon toga je tužilaštvo mene kao advokata saslušavalo u postupku o tome odakle meni saznanja kako je došlo do smrti Stojkovića. Umesto da zovu odgovorna lica, oni su saslušavali mene kao advokata u tom postupku“. Lakić je kazao da je poražavajuće to što, kako je rekao, posle smrti Stojkovića, ni tadašnji ministar odbrane Nebojša Stefanović, ni načelnik Generalštaba, „ni samoproklamovani komandant Aleksandar Vučić nisu izrazili saučešće porodici Dejan Stojkovića“. „Nikada! To samo govori o stanju naše vojske, o opštoj bahatosti i tome da je za njih Dejan Stojković samo broj“, rekao je. Za sve zataškane slučajeve smrti u vojsci, Lakić krivi – Zagorku Dolovac. „Dolovac je osoba koja je apsolutno podložna režimu Aleksandra Vučića. Ona svojim nečinjenjem prikriva sav kriminal ovog režima. Imamo javnog tužioca u Novom Pazaru koji je sam pričao kako je Dolovac na njega vršila nedozvoljene pritiske, gde je on trebalo još ranije da odbaci bilo kakvu mogućnost krivičnog gonjenja bilo kog lica. Dolovac je za 12 godina odgovorna za sva nepočinstva režima, ali i za sve što se dešava u vojsci. Da je koristila mehanizme, mi bismo saznali za mnoge stvari u vojsci, uključujući pad helikoptera sa detetom… Na kraju ispada da je Omer Mehić bio pijan, da su se gardisti na Topčideru sami ubili, a sada da je Dejan Stojković sam kriv za svoju smrt“, naglasio je Lakić. On je izdvojio jedan deo iz saopštenja tužilaštva iz ovog slučaja, gde se, kako kaže, navodi da „nema odgovornosti kod određenih civilnih lica koje su učestvovale u vojnoj vežbi“. „Ja pitam – da li je to civilno lice Baća Miloradović iz Ministarstva odbrane, koji je možda naređivala generalima kako treba da se sprovodi vojna vežba. To je osoba koja vedri i oblači Ministarstvom odbrane“, naveo je Lakić. Vodnik Dejan Stojković poginuo je tokom priprema za združenu taktičku vežbu sa bojevim gađanjem „Munjeviti udar 2021“, tako što se u borbenom vozilu BVP M80A ugušio, nakon što se u tom vozilu aktivirao sistem za gašenje požara Halonom.","„Neko je Stojkoviću naredio da ostane u vozilu, a tužilaštvo ga štiti“: Advokat o pogibiji vodnika na Pešteru",2024-10-30
" Potpredsednica Stranke slobode i pravde Marinika Tepić pita zašto je sa sajta NIN-a uklonjen tekst o akcijama ministarke Irene Vujović i Tanje Vukić koja je, kako navodi, ""omiljena direktorka braće Vučić"". „Zašto je uklonjena objava o sumnjivim akcijama ministarke Vujović sa advokatom Veljka Belivuka i omiljenom direktorkom bratije Vučić Tanjom Vukić? Juče, 26. oktobra, NIN je bio prvi medij koji je u 14:10 objavio moju izjavu pod naslovom „Zahvaljujući ministarki Vujović razotkrivena sumnjiva organizovana grupa SNS za malverzacije“ u rubrici Politika, ali je ubrzo uklonjen i više ne postoji na internet sajtu NIN-a“, navodi Marinika Tepić u saopštenju. Povezano: SSP: „Omiljena konsultantkinja braće Vučić“, otac Novaka Nedića i Irena Vujović u poslovnom poduhvatu Vesti 26. okt 2024 33 Vesti 26. okt 2024 33 Pita i zašto se nijedna druga tema kao ova nije pokazala toliko škakljivom za vlast da bi je NIN, nekom čudnom rukom intervencije, brzinski obrisao. „U objavi sam razotkrila povezanost člana državne Vlade, ministarke Irene Vujović, sa novoosnovanim investicionim fondom „Vista Rica“ kontroverznog advokata Vojislava Nedića, ali i sa Tatjanom Vukić – glavnom osobom u tom fondu egzotičnog naziva (u prevodu sa španskog „Bogati pogled“)“, podsetila je Tepićeva. Razotkrivanje ovih SNS „pozadinaca“ Tatjane Vukić i Vojislava Nedića je za vlast očito opasnija nego i sama ministarka Vujović, ocenjuje potpredsednica SSP. Podseća da je advokat Vojislav Nedić inače otac generalnog sekretara Vlade Srbije „i vođe SNS batinaša Novaka Nedića“, čija je kancelarija, kako kaže, „branila Veljka Belivuka za ubistvo karatiste Vlastimira Miloševića, poznatijeg kao slučaj „ubistvo na šinama“, a zbog kog se vodi postupak i protiv Dijane Hrkalović za trgovinu uticajem u korist Veljka Belivuka“. „Tatjana Vukić je omiljena konsultatkinja bratije Vučić, inače predsednica Nadzornog odbora državnog Dunav osiguranja, vlasnica još jedne privatne konsultantske agencije sa rekordnim prihodom prošle godine, ali i nova direktorka Vučićeve partijske SNS Fondacije za srpski narod i državu“, navodi Marinika Tepić.",Tepić: Zašto je sa sajta NIN-a skinut tekst o akcijama Irene Vujović i Vučićeve omiljene direktorke,2024-10-27
" U dvorište srpske policajke pri Kosovskoj policiji u Malom Zvečanu je pre dve noći bačena bomba. Nema povređenih, piše KoSSev. Bomba je bačena u noći petak na subotu, u 1 sat posle ponoći, potvrdio je tek jutros Petrit Fejza iz Kosovske policije, piše KoSSev . „Ručna bomba je bačena u dvorište. Osim manje štete, nema povređenih, sve relevantne jedinice su odmah otišle na lice mesta, i započeta je istraga“, kazao je jutros. Na pitanje, imaju li do sada uspeha u istrazi, kaže da se ona nastavlja. U pitanju je policajka sa aktivnim statusom u Kosovskoj policiji.",Potvrđeno: Bačena bomba u dvorište srpske policajke u Malom Zvečanu,2024-10-27
"/David Evison U prvih devet meseci ove godine, građani Srbije su na društvenim mrežama prevareni za više od 54 miliona dinara, najviše na Fejsbuku i Instagramu, a glavna internet prevara je ""fišing"", podaci su Nacionalnog centra za prevenciju bezbednosnih rizika. Jovan Milosavljević iz tog Centra rekao je za RTS da se dešava da građani prijave prevaru, ali da ne kažu koliko im je novca skinuto, tako da podaci nisu potpuni. „Ono što je evidentno da je količina izgubljenog novca daleko veća od ove koju mi danas imamo kao statistički podatak“, naveo je on. Objasnio je da se za napade zloupotrebljavaju svi mogući kanali, a da je, inicijalno, „fišing“ uglavnom išao putem imejla. „Reč je o sponzorisanim oglasima koji stižu korisnicima na njihove naloge i gde se nudi jedna fantastična opcija brze zarade u svega par klikova. Koncept napada je vrlo jednostavan. Nudi vam se mogućnost da zaradite, recimo, lajkovanjem nekih određenih sadržaja na društvenim mrežama, da zaradite neki određeni iznos“, rekao je Milosavljević. Naglasio je da se, čim se traže lični podaci, treba dodatno razmisliti, jer čim „zvuči suviše dobro da bi bilo istinito“, vrlo je izvesno da nije i pozvao je građane da sve sumnjive aktivnosti prijave Nacionalnom centru. Na osovu incidenata koji su prijavljeni tom Centru, kako je dodao, 2022. godine izgubljeno je nešto više od osam miliona dinara, a 2023. godine nešto više od 15 miliona dinara.",Građani Srbije na internetu od početka godine prevareni za više od 54 miliona dinara,2024-10-27
"AP Photo/Alex Brandon, left, Matt Rourke, File/Tanjug Kada bi mogli da glasaju na predsedničkim izborima u SAD, građani Srbije bi ubedljivo podržali Donalda Trampa, a građani Hrvatske još ubedljivije Kamalu Haris, pokazalo je istraživanje kompanije Valikon, provedeno u četiri bivše EX-YU države. U Hrvatskoj bi Haris dobila 56 odsto glasova, neodlučnih bi bilo 26 odsto, a Trampu bi pripalo mršavih 18 odsto. Ali u Srbiji bi bivši predsednik SAD dobio 49 odsto glasova, neodlučnih bi bilo 38 odsto, a Haris bi imala svega 13 odsto glasova. Gotovo potpuno neodlučni, kao i u mnogim drugim stvarima, bili bi građani Bosne i Hercegovine: oni bi Kamali Haris dali 36 odsto, Trampu 32 odsto, a isto toliko bi bilo i neopredeljenih. U Sloveniji pak Haris bi pobedila sa 46 odsto glasova, Tramp bi morao da se zadovolji drugim mestom sa 29 odsto, a jedna četvrtina građana (25 odsto) ne zna za koga bi se odlučila. Istraživanje je sprovedeno, kako je navedeno, 18-21. oktobra na reprezentativnom onlajn uzorku od po nešto više od 500 osoba u svakoj od tih zemalja. Progresivne demokrate upozoravaju Kamalu Haris da može izgubiti njihovu podršku Svet 26. okt 2024 9 Svet 26. okt 2024 9","Kako bi, da mogu, glasali građani Srbije i Hrvatske na izborima u SAD",2024-10-26
"TANJUG/ VLADA CRNE GORE/ ÐORÐE CMILJANIĆ/ nr Premijer Crne Gore Milojko Spajić je danas na konferenciji za medije sa predsednicom Evropske komisije Ursulom fon der Lajen, upitan da li će na pregovore sa EU i ambiciju da Crna Gora bude članica do 2028. godine, uticati priče o jeziku i dvojnom državljanstvu, rekao da je popis pokazao da je društvo sazrelo. „Prošle godine smo bili u teškoj poziciji jer smo imali popis koji je odlagan, i znamo da je bio polarizujuća tema i zato je važno da su na kraju, rezultate popisa potpisale sve partije“, rekao je Spajić. Ocenio je da je to „događaj bez presedana, to je primer da smo mi kao društvo sazreli i ako želite da budete članica EU morate da se suočavate sa polarizujućim pitanjima na evropski način i sve odlike moraju biti donesene na inkluzivan i sveobuhvatan način“, rekao je Spajić posle razgovora s Fon der Lajen. Kazao je da sve odluke moraju biti donete na inkluzivan i sveobuhvatan način, te da se „na evropski način“ treba suočavati sa polarizujućim pitanjima. Fon der Lajen je kazala da je važno fokusirati se na „esencijalna pitanja kako bi se ostvarili ambiciozni ciljevi“. „Rekli ste koliko posla prethodi tome i koliko treba napora zemlja treba da uloži i da napravi sve korake kako bi Evropska komisija rekla da ostvaruje stvari koje su potrebne da ostvarite zacrtani cilj – prijem u EU do 2028“, rekla je ona.",Spajić o srpskom jeziku i dvojnom državljanstvu: Popis pokazao da je sazrelo društvo u Crnoj Gori,2024-10-26
"Vrata lozničke skupštine ostala su zatvorena za ekipu . Ali nisu jedina. Nije nam dozvoljeno praćenje ni sednica lokalnih parlamenata u Gornjem Milanovcu i Kikindi, a nešto ranije i u Ljigu. I sve to, iako su sednice javne. Zatvorena vrata. Tako su nas “dočekali” u Skupštini Kikinde. Ali, i sa privatnim obezbeđenjem. Povezane vesti (VIDEO) „Imamo pravo da uđemo, Loznica je i naš grad“: Snimak pokušaja ulaska na sednicu Vesti 25. okt 2024 9 Vesti 25. okt 2024 9 Sednica javna, ali nema mesta za sve:  bez akreditacije za sednicu SO Gornji Milanovac Vesti 25. sep 2024 0 Vesti 25. sep 2024 0 Reporterka : Došla sam da izveštavam sa sednice. Obezbeđenje: Ja bih Vas zamolio da izađete. : Znači nećete nas pustiti? Obezbeđenje: Ne. : Važi. Obezbeđenje: A ti prekini da snimaš to. To je jedino što smo i mogli da snimimo, jer nam je rečeno da za praćenje sednice nemamo akreditaciju. „Nakon što sam ja rekla da smo uredno poslali zahtev i da smo sve uradili po protokolu, oni su meni rekli da je naš zahtev za akreditaciju vrlo verovatno odbijen, nakon toga prva stvar koju sam uradila, jeste da sam pozvala grad Kikindu da vidim o čemu je reč, zbog čega nas ne puštaju i da li taj problem može da se reši, reklli su mi da je verovatno u pitanju neki nesporazum i da će problem biti rešen brzo, da će me pozvati za koji minut, međutim nikad me nisu pozvali“, priča reporterka  Sanja Kosović. A kako bismo pratili sednicu u Gronjem Milanovcu, poslali smo mejl, ali i zvali telefonom, međutim – akreditaciju nismo dobili. Razlog neverovatan – baš  je među poslednjima koji je poslao prijavu. „Mi smo zahtev za akreditaciju poslali na vreme, u 10 časova, što svakako nije posle isteka roka koji je predviđen, to je bilo i dan pre održavanja sednice, tako da njihovo obrazloženje kako smo mi taj mejl poslali među poslednjim medijima koji su slali, da zbog toga nismo mogli da pratimo sednicu zaista ne pije vodu, jer ne verujem da ima toliko medija koji su zainteresovani da prate sednicu skupštine Gornji Milanovac, pa nije bilo mesta za nas“, kaže reporterka  iz Kragujevca Nataša Lazarević. Poverenik za informacije od javnog značaja kaže da bi u skladu sa načelom transparentnosti svi mediji morali da imaju pravo na praćenje skupštinskih sednica – jer su one javne. „Treba voditi računa da se neki mediji ne favorizuju, odnosno da jedni mogu da prisustuvuju, a drugi ne, ali ako zaista nedostaju tehnički kapaciteti, ako su sale male, neke verovatno i jesu po Srbiji, bilo bi dobro da se nađe odgovarajući prostor gde bi sednice mogle da se održavaju, da se omogući prisustvo svima koji to žele, pogotovu predstavnicima javnog informisanja“, poručio je poverenik za informacije od javnog značaja Milan Marinović. „Rampa“ za praćenje sednice, u januaru je za  bila spuštena i u Ljigu. Tada su i ostali mediji prošli isto, ali je na intervenciju opozicije, medijma na kraju ipak dozvoljeno da prate deo sednice.",Rampe za  na sednicama lokalnih parlamenata po Srbiji: Najčešći izgovori – ne valja akreditacija,2024-10-25
"Foto: Arhiva Uprave policije Crne Gore ""Zatajili su, ovo nije smelo da se desi. Nije smelo da se ćuti o tome da je okoreli kriminalac, koji je duže od 30 godina bio u zatvoru, ukrao puške, jer ih nije neko dete ukralo. Da su tada nadležni reagovali kako treba, objavili javno njegovu fotografiju, pustili pse tragače da ga nađu, umesto da ga puste da 15 dana naoružan šeta, moji ujak i tetka bi bili živi"", rekao je “Vijestima” Janko Danilović, sestrić ubijenih Milenke (69) i Jovana Madžgalja (60). Nakon što su se porodica i prijatelji vratili sa groblja na kom su dan ranije sahranjene nedužne žrtve odbeglog ubice Alije Balijagića (65), reporteri “Vijesti” obišli su Vranešku dolinu i zaseok Sokolac, u kojem je 25. oktobra, oko 21.10, u njihovom domu, ugašen život Milenke i Jovana Madžgalja. Na desetine policajaca i vojnika patroliralo je u ponedeljak Tomaševom, postavljeni su punktovi za kontrolu, ali od skretanja ka selima Barice, Sokolac i Pisana Jela do kuće Madžgalja, izuzev trojice pilota aviohelikopterske jedinice, nije bilo ni traga od prisustva čuvara zakona, iako nadležni tvrde da meštanima osiguravaju zaštitu. Među meštanima sela u Vraneškoj dolini već četvrti dan širi se strah od odbeglog ubice, silovatelja, razbojnika i nasilnika, koji izmiče policiji. “Ima straha, opasno. Katastrofa jedna. Troje dece imam u kući, nemam ni pištolj, ni pušku, ni zaštitu, ni vojsku. Samo laži”, kazala je juče meštanka Dijela Sinđić. Vremešna Velimirka Nenezić rekla je da ih je strah da se ubica ne vrati u selo, jer ne zna odakle sve može da se pojavi. Dodala je i da je pre ubistva svraćao kod nekih komšija, pio kafu i rakiju, ali da ih je nakon toga, sada pokojna Milenka Madžgalj, upozorila da selom ide naoružani čovek, poručivši im da se zaključavaju. “Ona nas je nazvala i svim komšijama kazala da se čuvamo i zaključavamo… Nije me strah da zaspim, mi smo se naživeli, ali strahote ima, no, od ovoga ne možemo pobeći, može biti iza te smrče sad”, kazala je ona. Dok su novinarki davale izjavu, policije ni vojske nije bilo na vidiku. Ni na račvanjima makadamskog puta koji vodi do zadnje kuće u Sokocu, one u kojoj su živeli Madžgalji, nije bilo nikoga – tek dvojica policajaca s puškama ispred kuće. U kući muk, a porodica traži odgovore na brojna pitanja, među kojima i na to zašto policija nije obznanila da Balijagić šeta naoružan s ukradenim puškama, kako to da pripadnici te službe 25. oktobra nisu ostali u selu da zaštite meštane, zbog čega tužiteljka nije neposredno nakon zločina došla na lice mesta, već je to učinila tek sutradan i najvažnije – gde je ubica. Ubica svraćao i do škole Višestruko osuđivani razbojnik, Bjelopoljac Alija Balijagić u avgustu je izašao iz zatvora, u kom je boravio od 2016. godine zbog silovanja starice i krađe. Krajem septembra je, kako se sumnja, u bjelopoljskom selu Lješnica, obio kuću V. B. i ukrao dve puške i municiju. Poslednjih 15 dana bežao je policiji obilazeći uglavnom staračka domaćinstva u udaljenim selima iznad Bijelog Polja i Mojkovca. U petak 25. oktobra došao je u Sokolac, u kuću Madžgalja, a prethodno, svraćao je i do seoske osnovne škole, gde mu je portir dao čašu vode. To je “Vijestima” kazao jedan od braće ubijenih Madžgalja, Velibor Madžgalj, koji je tog dana zbog zdravstvenih pregleda bio u Podgorici. “Dolazio je i gore u školu. Tamo imaju tri učenika, učiteljica. Kada je došao, tamo je bio moj brat od strica. Ovaj mu je tražio čašu vode, i dao mu je. Rekao nam je čovek nosi pušku, redenik oko pojasa, ne znam ko je, predstavio se Drašković. Nije se predstavio Alija. Znači krio je ime i spremao je sve ovo”, kazao je Madžgalj. Priseća se da se telefonom čuo sa bratom i sestrom pre nego su ubijeni, jer su ga očekivali da te noći stigne u Sokolac, ali da je odložio povratak za jutro kasnije. “Bolje da sam došao, makar bih ležao sad sa njima u onom grobu”, rekao je on. Priča i da su Milenka i Jovan tog dana ugostili neznanca koji im se predstavio kao lovac Drašković, dali mu da jede i pije. Nešto kasnije su, kazao je on, došli policajci, pokazali im Balijagićevu fotografiju i pitali jesu li ga videlli. “Preko dana im je prijavljeno da šeta selima, nosi pušku i redenik. Došli su kod mojih brata i sestre, pokazali im fotografju Alije Balijagića i pitali je li to on, zadržali su se desetak minuta kod naše kuće i pošli. Da su ostali u selu ne bi se to desilo. Morali su ostati tu veče da ovde dežuraju sve, jer oni su tačno pustili da ih on pobije. On je pušten da ih pobije… Vratio se deset minuta nakon što je policija pošla. Kako je on mogao znati odakle da puca, kako je znao da su blokovi pored kuće i da od njih napravi stepenik da se podigne do prozora? Prvi put kad je dolazio, kad su mu dali da jede i pije, možda je prošetao ovuda, video one blokove, snimio teren i šta može da napravi i vratio se da ih ubije”, kazao je on. Uprava policije: Jedina prijava protiv Balijagića stigla na dan dvostrukog ubistva Objašnjava da je njegov brat, pre nego mu je Balijagić pucao u leđa, ležao na jednom delu ugaone i da je skočio kada je slomljeno staklo na prozoru. “Kako je udario u prozor, verovatno kundakom, moj brat je skočio da vidi šta je, i on ga je tu ubio. Sestra je uspela da pozove policiju i javi da nam je brat ubijen, ali se tada veza prekinula. Ubio je i nju”, rekao je Velibor Madžgalj. Porodica ogorčena U razgovoru ne krije ogorčenje zbog propusta policajaca koji su, kako tvrdi, morali ostati u selu nakon što su potvrdili informacije da Balijagić naoružan šeta katunima. Ništa manje nije ogorčen ni na tužiteljku, koja je, prema njegovim tvrdnjama, tek sutradan došla na lice mesta. “Tužilac nije bio nadležan da dođe uveče, nego je došao sutradan, tek u 10 ili 11 sati… Policija je došla i ostala tek posle ubistva, ali ja čisto sumnjam da oni znaju gde je ubica. Vojsci svaka čast, obezbeđuje nas, sedi ovde sa nama, ali mi ne smemo ni noćas noćiti ako ne dođu”, kazao je on. Crnogorska policija i vojska ne uspevaju da uđu u trag dvostrukom ubici Region 28. okt 2024 1 Region 28. okt 2024 1 U Bijelom Polju proglašen Dan žalosti, i dalje se traga za osumnjičenim za ubistvo brata i sestre Region 27. okt 2024 2 Region 27. okt 2024 2 Njihov najstariji brat, Budimir Madžgalj, kazao je “Vijestima” da su Jovan i Milenka, odgovarajući policajcima koji su ih posetili pre ubistva, kazali da je Balijagić bio kod njih, pio kafu i rakiju i da su mu dali da jede. “Kada je policija otišla, moj brat se vratio da namiri krave, a potom ušao u kuću i eto što ih je snašlo, pobio ih je”, kazao je on. “Međutim, ta policija kad je došla, a bili su oko 17 sati, nešto pre mraka, kad su znali koga traže, znaju da je kriminalac i zločinac, trebalo je neko da ostane, a ne da prošetaju malo i odu… Nisu bili ovdje čitav dan, možda jesu po selima, ali ovde su bili deset minuta. Došli i vratili se, umesto da ostanu. Sumnjam da ga prikrivaju. Puštiti kriminalca, a ne pratiti ga, ne mogu da shvatim da se to može bilo gde desiti. Policija je potpuno zakazala”, kazao je on. Dodao je da zna jednog meštanina koji je prijavio da neko šeta naoružan puškom kroz sela, ali i da mu je još jedan rekao da ga je prijavljivao. “Juče je policija obezbeđivala sahranu, a danas kada smo izazili na groblje nije niko. Mogao nas je sve pobiti. Zahtevam da policija obezbjeđuje našu porodicu i kuću sve dok ne uhapse ubicu. I da vode malo više računa o narodu, ovaj narod ne sme da zaspi ovde, mora da beži”, kazao je Budimir Madžgalj. Zašto su ćutali o naoružanom zločincu? Sestrić ubijenih Madžgalja, Janko Danilović ispričao je “Vijestima” da su nakon zločina saznali da je policija za Balijagićem tragala zbog krađe pušaka i municije iz jednog bjelopoljskog sela, i problematizuje zbog čega javnost nije obaveštena o tome da veoma opasan razbojnik i zločinac šeta selima naoružan. “Znamo da je policija izašla na teren, da su odmah pošli u kuću ubice, pretresli je i nisu našli ni pušku ni municiju, a on se pravio da nije ništa uradio, da nije obio kuću i ukrao oružje. Nakon što je policija dobila operativna saznanja i došla do dokaza da je to ipak on i kada su krenuli da ga liše slobode, on ih je primetio i pobjegao. Prilikom bežanja izgubio je ranac u kom su bile čarape i neka odeća. Kada su tu odeću doneli ovde, ispred kuće mog ujaka, psi tragači ponjušili su je i nastavili da traže njegov trag. Da su tog dana kada im je pobegao organizovali potragu, da je to uradio načelnik bjelopoljske policije, do ovoga uopšte ne bi došlo”, kazao je Danilović. On je pitao zbog čega istog dana, kada je Balijagić, kako tvrdi, pobegao policiji ispred nosa, nisu angažovali pse tragače. “Imali su dokaze, imali su čarape po kojima je pas tragač i tog dana mogao da traži”, rekao je on. Sestrić ubijenih problematizovao je i zbog čega policija, koja je znala sa kim ima posla, nije odmah nakon što je Balijagić pobegao, upozorila javnost da ih vreba opasnost od njega. “Nikoga nisu obavestili da je ozbiljan kriminalac, koji ima ozbiljan policijski dosije, pobegao organima reda ispred nosa, a trebali su da daju svim medijima njegovu sliku da ga neko vidi, da prijavi toga ništa čoveka, da ljudi iz sela znaju ko je. Ljudi u selima ne znaju ko im je dolazio ispred kuće, predstavljao se Drašković, Bulatović, nosio pušku, govorio da je lovac, da je izgubio kerove… A zapravo je, dok su ga oni gostiili, davali mu čašu vode, rakije, ili da jede, obilazio teren i gledao koga će najlakše da liši života. E tu su zatajili. To nije smelo da se desi, jer nije neko dete ukralu pušku da se o tome ćuti”, kazao je on. Dan pre ubistva šetao katunom Dan pre nego je odzeo život bratu i sestri Madžgalj, Balijagić je svraćao u katun kod Velimira Zejaka, kojem se takođe predstavio kao lovac koji traži izgubljenog psa. “Bio je tuda oko sat vremena, rekao je da je lovac i da traži izgubljenog kera kojeg je kupio u Srbiji. Prošle nedelje ovuda je prošlo mnogo lovaca, i stalno prolaze tuda, pa nisam ni posumnjao u njegovu priču dok mi posle njegovog odlaska komšija Nenezić nije rekao da se radi o odmetniku koji je viđan po Pisanoj jeli i drugim selima. Rekao mi je da živi u Lješnici i za samo par minuta popio je sedam osam rakija. Raspitivao se ko živi u kućama, a tražio mi je 20 evra da mu pozajmim, na šta sam rekao da nemam ni za sebe”, kazao je Zejak “Vijestima”.","Meštani oko Bijelog Polja i dalje u strahu od ubice: „Zatajili su, ovo nije smelo da se desi“",2024-10-29
"FOTO TANJUG/VLADIMIR ŠPORČIĆ Međunarodni dana nege i podrške prvi put je obeležen u Srbiji, a organizatori nacionalne kampanje za vrednovanje kućnog rada pozvali su žene da obustave obavljanje neplaćenih kućnih poslova. U centru Beograda izveden je performans koji simbolično prikazuje ženu sa šest ruku koja sama obavlja sve kućne poslove. „Poziv na obustavu rada promoviše ravnopravnu podelu kućnih obaveze, ističe važnost neplaćenog rada u oblasti nege, koji nesrazmerno više obavljaju žene“, navedeno je u saopštenju. Ministarka bez portfelja zadužena za oblast rodne ravnopravnosti, političko i ekonomsko osnaživanje žena i sprečavanje nasilja nad ženama Tatjana Macura izjavila je da u ekonomiji nege dominantno učestvuju žene dodajući da one pored redovnog zaposlenja uglavnom obavljaju i sve poslove u domaćinstvu. „Naša ideja je, ne da podižemo štrajk i unižavamo muškarce u Srbiji, već da podignemo svest o tome koliko je neophodno da se neplaćeni kućni rad podeli“, kazala je Macura. Organizacija „UN Women“ je procenila ranije da žene u Srbiji svakodnevno posvećuju više od četiri sata brizi o deci, starijima i domaćinstvu, kao i da to ograničava njihov profesionalni razvoj i finansijsku nezavisnost. Direktorka za rodnu ravnopravnost i osnaživanje žena UN u Srbiji (UN Women) Milana Rikanović kazala je da ;mnoge žene ;nikad ne izađu na tržište rada zato što su preopterećene neplaćenim kućnim poslovima. FOTO TANJUG/VLADIMIR ŠPORČIĆ „Često se susrećemo sa tim da moramo da brinemo o deci, roditeljima, osobama sa invaliditetom koji su članovi naše porodice i to zaista nije sporno, ali procena vrednosti tih poslova u Srbiji iznosi 21,5 bruto domaćeg proizvoda. Ogromna je vrednost u toj neplaćenoj sferi“, kazala je Rikanović. Generalna skupština Ujedinjenih nacija proglasila je 29. oktobar Međunarodnim danom nege i podrške, a taj dan se prvi put obeležava u Srbiji nacionalnom kampanjom „Obustavi rad“ koju su podržali UN Women, Vlade Srbije i ambasada Švedske u Srbiji.","Obeležen Međunarodni dan nege i podrške, žene pozvane da obustave neplaćeni rad",2024-10-29
" Predsednik Republike Srpske Milorad Dodik danas je izjavio da Bosna i Hercegovina neće uskladiti svoju viznu politiku sa viznom politikom Evropske unije (EU). „Neće biti usklađivanja s viznim režimom EU. Nećemo se odreći naših prijatelja. Od EU imamo velika očekivanja, imajući u vidu ranije dogovore i obećanja koja nisu u potpunosti odgovarala ogromnom napretku koji je BiH napravila“, napisao je Milorad Dodik na društvenoj mreži Iks. Prema njegovim rečima, „neko mora da izađe i kaže da li će se i dalje nalaziti izgovori ili će BiH pružiti priliku“. Dodik: U RS ne postoje nikakvi organizovani kampovi, pa ni oni za rušenje vlasti u Moldaviji Region 26. okt 2024 9 Region 26. okt 2024 9 „Plasiranje dezinformacija o tome da RS nešto blokira nije dobronameran stav, s obzirom na to da je svima dobro poznato da su više od pola godine Bošnjaci držali u blokadi Dom naroda i da su stopirali Plan rasta. Preuzeli su stav muslimana i to dodatno koči sve procese. Posledica toga je sve veća bahatost Bošnjaka i sad će videti kako to izgleda“, napisao je Dodik. Rekao je da od Evrope traži doslednost, a ako to izostane, RS je spremna i na to jer je navikla na „licemernu politiku“. „Naše jasno opredeljenje je EU, ali to ne znači da ćemo pristati na lažne kvalifikacije, ucene i uslovljavanja. Granice postoje: tražimo poštovanje i da nas tretiraju kao ravnopravnog partnera, to je minimum bez kojeg nemamo o čemu razgovarati“, zaključio je Dodik. Evropska komisija će u najnovijem izveštaju o napretku BiH upozoriti da Republika Srpska i dalje krši ustavni i pravni poredak BiH jer ne sprovodi odluke Ustavnog suda BiH i dovodi u pitanje autoritet i integritet suda. U nacrtu izveštaja, u koji je uvid imala hrvatska novinska agencija Hina, piše da BiH i Srbija nisu uskladile viznu politiku s viznom politikom EU i poziva da se okonča ;bezvizni režim BIH s Azerbajdžanom, Kuvajtom, Katarom, Turskom, Rusijom, Kinom i sezonskim bezvizni režim sa Saudijskom Arabijom.",Dodik: BiH neće uskladiti svoju viznu politiku sa viznim režimom EU,2024-10-29
" Šta danas znači biti novinar sa integritetom? Gošća Danice Vučenić u ""Iza vesti"" biće Tamara Skrozza, dobitnica nagrade za etiku i hrabrost u novinarstvu koju dodeljuje Fondacija Dušan Bogavac. „Iza vesti“ možete pratiti na TV  u okviru Novog dana, u 9.20h. Snimci intervjua odmah po završetku emisije dostupni su i svim ljubiteljima audio forme i na platformama podcast.rs , Spotify , Deezer , Google podcast , Apple podcast, Simplecast , Sticher , Pandora .",Tamara Skrozza gošća „Iza vesti“ u sredu,2024-10-29
"/ Photo Magistr Plan rasta za Zapadni Balkan postaje operativan, a Srbija do kraja godine očekuje prvu tranšu od 112 miliona evra, što je sedam odsto od ukupnog iznosa od milijardu i 580 miliona evra. Kako ističe portparolka Evropske komisije za proširenje Ana Pisonero, preostalo je još da potpišemo sporazume o grantovima i zajmovima sa partnerima na Zapadnom Balkanu i oni treba da prođu kroz proceduru u njihovim parlamentima. Naš cilj je da isplate počnu sto pre, objasnila je ona i naglasila da predsednica Evropske komisije očekuje da se to dogodi pre kraja godine. Prva tranša od 112 miliona je predfinansiranje, a ostatak isplata će ići postupno po kalendaru reformskih koraka. Da bi povukla opredeljeni novac Srbija će morati da sprovede ukupno 98 mera navedenih u agendi u četiri ključne oblasti : poslovno okruženje i razvoj privatnog sektora, zelena i digitalna tranzicija, ljudski kapital i vladavina prava. Za svaki od koraka određen je odgovarajuci budžet. Do kraja godine planirano je njih sedam. Među njima su izmene zakona o elektronskim medijima, zakona o informisanju i usvajanje zakona o javnom servisu, na osnovu kojih se iz plana povlači 20.4 miliona evra. Srbija bi u 2025. mogla da povuče 428 miliona evra, od toga 122 miliona bespovratno i to za mere kao što su jačanje kapaciteta transportne mreže gasa u oblasti energetike ili primena preporuuka ODIHR i izmena izbornih zakona Među preduslovima za korišćenje fondova je poštovanje demokratskih mehanizama i princip vladavine prava. Kako podseća Pisonero, Srbija se obavezala u agendi da će poboljšati izborni okvir, u skladu sa preporukama ODIHR i Saveta Evrope. Biber: Bez vidljivog napretka u evrointegracijama Zapadnog Balkana Vesti 23. okt 2024 2 Vesti 23. okt 2024 2 Obavezala se i da će se uskladiti sa standardima EU u medijskim zakonima, rekla je ona i najavila da će Evropska komisija to pratiti stalno i pre svake naredne isplate. U slučaju Beograda i Prištine, dodatni preduslov je i „konstruktivni angažman“ u dijalogu, dok usklađivanje sa spoljnom politikom i uvođenje sankcija Rusiji nije preduslov za novac, ali jeste jedan ciljeva plana, što će se uzimati u obzir pri narednim isplatama koje će se vršiti dva puta godišnje Mnogi analitičari veruju da plan ne nudi dovoljno da bi se postigao cilj – hvatanje koraka sa ekonomskim prosekom EU i ubrzanje reforme. Adnan Čerimagić iz Evropske inicijative za stabilnost ističe da ovaj odnos u kojem Evropska komisija nudi tehničku podrsku i svoje znanje, a zauzvrat traži reforme i uz to daje dodatni novac, predstavlja pozitivan pristup. Ali, ako govorimo o tome da je cilj približavanje članstvu u EU i da ih plan dovede do članstva, to ovaj plan ne nudi. Sve i da se potpuno reforme ispune koje su dogovorene, one neće značajno unaprediti nivo pripremljenosti zemalja, uveren je Čerimagić. Plan nudi mogućnost Srbiji da evropskim novcem finansira sopstvene reforme. Uplate, ipak, neće ici automatski, budući da Evropska komisija može da zadrži ili uskrati predviđena sredstva, ako oceni da dogovorene mere nisu sprovedene.","Plan rasta za Zapadni Balkan postaje operativan, Srbija do kraja godine očekuje 112 miliona evra",2024-10-26
" Ministar unutrašnjih poslova Ivica Dačić izjavio je danas da je Srbija i dalje zemlja porekla, tranzita, ali i odredišta za žrtve trgovine ljudima, navodeći da su domaći državljani, naročito žene i deca, izloženi različitim oblicima eksploatacije, poput prinudnog rada i prinudnog braka, ali da preovladava seksualna eksploatacija. „MUP preduzima aktivne mere za suzbijanje ovih kriminalnih aktivnosti. Od početka 2023. do oktobra 2024., podneto je 35 krivičnih prijava protiv 69 lica za krivično delo trgovina ljudima, a identifikovana je 61 žrtva“, rekao je Dačić, otvarajući Interpolovu globalnu konferenciju o borbi protiv krijumčarenja migranata i trgovine ljudima. Govoreći o krijumčarenju migranata , Dačić je naveo da je Srbija, kao zemlja na središtu migrantske rute preko Balkana, i dalje izložena prilivu migranata koji u najvećem broju slučajeva tranzitiraju sa krajnjom destinacijom u zemlje Zapadne Evrope. Uglavnom to čine, ukazao je Dačić , koristeći usluge krijumčara, što intenzivira formiranje organizovanih kriminalnih grupa, čija je prevashodna delatnost krijumčarenje ljudi. Kako je naveo, i podaci međunarodnih službi potvrđuju da je najveći broj iregularnih migranata do zemalja Zapadne Evrope došao korišćenjem krijumčarskih mreža, te da je ruta preko Zapadnog Balkana jedna od primarnih. „Od početka 2023. do oktobra ove godine, naša policija je podnela 600 krivičnih prijava protiv 791 lica za krivično delo nedozvoljen prelaz državne granice i krijumčarenje ljudi. Od ovog broja 10 krivičnih prijava podneto je protiv 60 pripadnika organizovanih kriminalnih grupa koje su krijumčarile iregularne migrante“, rekao je Dačić. Pominjući saradnju sa službama na međunarodnom planu, on je podsetio da je MUP pokrenuo inicijativu za uspostavljanje regionalnog birao Interpola u Beogradu, jer bi to doprinelo efikasnijem radu nacionalnih centralnih biroa u regionu, ali bi služio i za koordinaciju sa velikim brojem regionalnih organizacija i inicijativa u Jugoistočnoj Evropi. Konferencija će trajati do 30. oktobra, tokom koje će, kako je navedeno iz Vlade Srbije, stručnjaci iz više od 60 zemalja razmeniti mišljenja i unaprediti saradnju. Globalna konferencija eksperata za borbu protiv krijumčarenja migranata i trgovine ljudima održava se jednom godišnje u nekoj od zemalja članica Interpola. Iz Vlade je saopšteno da će Dačić danas u Crnoj Gori učestvovati na sastanku ministara unutrašnjih poslova u okviru Ministarskog foruma Evropska unija–Zapadni Balkan u oblasti pravosuđa i unutrašnjih poslova. Dačić će tom prilikom predstaviti ključne rezultate i buduće korake MUP u jačanju saradnje između država Zapadnog Balkana i Evropske unije u borbi protiv transnacionalnog organizovanog kriminala, upravljanja migracijama, azilom i granicom. Na marginama foruma, potpredsednik Vlade imaće bilateralne susrete sa komesarkom Evropske unije za migracije i unutrašnje poslove Ilvom Johanson i ministrom unutrašnjih poslova Crne Gore Danilom Šaranovićem.",Dačić: U trgovini ljudima najviše žrtava seksualne eksploatacije,2024-10-28
"Nova.rs/Filip Krainčanić Nakon što se u martu ove godine nijedan kupac nije javio za kupovinu zgrade i zemljišta EPS i Elektrodistribucije, na atraktivnoj novobeogradskoj lokaciji u Bloku 20 u blizini dva hotela – Hajata i Kraun Plaze, prodaja je ponovo oglašena - ovaj put je početna cena 9,7 miliona evra manja nego prvi put, kada je iznosila 48,5 miliona evra. Elektroprivreda Srbije ad Beograd i Elektrodistribucija Srbije d.o.o. Beograd ponovo su oglasile prodaju građevinskog zemljišta na nekoliko katastarskih parcela u Bloku 20 na Novom Beogradu, oivičenih ulicama Vladimira Popovića i Milentija Popovića i Zemunskim putem, kao i nekoliko objekata na tim parcelama i to putem prikupljanja pismenih ponuda za otuđenje nepokretnosti u zajedničkoj svojini, piše eKapija . Početna cena po kojoj se prodaje ova imovina je 38.828.901,60 evra. Za sada nema kupaca za zgradu EPS od 48 miliona evra na atraktivnoj lokaciji Ekonomija 13. mar 2024 13 Ekonomija 13. mar 2024 13 Reč je o parcelama površine 5.424 kvadratnih metara, 5.016 kvadrata, 1.741 kvadrata i 428 kvadrata. Na prodaju su i objekti u izgradnji – energetsko-poslovni objekat A i B, objekat garaže C, objekat skloništa D i objekat E (koji čine kolsko-pešačka saobraćajnica, parking mesta, slobodne i zajedničke površine). Rok za podnošenje ponuda je 26. novembar. Podsetimo, kao što je portal  već pisao – u martu ove godine nijedan investitor nije bio spreman da izbroji bar 48.536.127 evra, koliko su EPS i Elektrodistribucija Srbije procenili da vredi poslovno-energetski kompleks u Bloku 20 u Novom Beogradu, odmah uz poslovni prostor beogradskog građevinskog preduzeća Rad koji je iz stečaja prodat Delta holdingu. „Na javni poziv za prodaju kompleksa u bloku 20 na Novom Beogradu nije pristigla nijedna ponuda“, potvrdili su tada za portal  u Elektroprivredi Srbije. Reč je o poslovno-energetskom kompleksu EPS, za koji je ranije planirano da postane nova administrativna centrala Elektroprivrede Srbije i Elektrodistribucije Beograd. Nalazi se u blizini dva hotela – Hajata i Kraun Plaze. Vlada Srbije je saglasnost Elektroprivredi Srbije da proda ovaj kompleks u Novom Beogradu dala početkom decembra 2023, nakon što je krajem novembra Agencija za licenciranje stečajnih upravnika ponovo oglasila prodaju beogradskog građevinskog preduzeća Rad u stečaju , po početnoj ceni od 954,29 miliona dinara. Imovina Rada je krajem decembra prošle godine prodata kompaniji Delta Real Estate, i to po početnoj ceni od 954,29 miliona dinara, Delta je, između ostalog, postala novi vlasnik nedovršene poslovne zgrada Rada, površine 27.340 kvadrata, u Ulici Milentija Popovića, u bloku 20 na Novom Beogradu, u neposrednoj blizini hotela Hajat i Kraun Plaza. Inače, ista imovina Rada bila je već ponuđena na prodaju – tada je početna cena bila veća i iznosila je 1,36 milijardi dinara. Kupaca tada, baš kao i za imovinu EPS u prvom krugu – nije bilo. Portal  je već pisao da je upravo Delta u javnosti viđena kao mogući zainteresovani kupac i za nedovršeni poslovno-energetski kompleks EPS. Međutim, tog 12. marta 2024. do 10 časova nijedna ponuda potencijalnih kupaca – nije stigla.","Ponovo na prodaju zgrada EPS na atraktivnoj lokaciji – ovaj put za 38,8 miliona evra",2024-10-24
"Profesor Pravnog fakulteta u Beogradu Miodrag Jovanović, jedan od inicijatora ProGlasa, izjavio je u Iza vesti da će ProGlas, koji je najavio mrežu lokalnih organizacija i aktivista, izaći sa ""jednim dokumentom koji će biti predlog različitih vrlo konkretnih mera za dan posle promene vlasti"". Šefica EK Ursula fon der Lajen rekla je da je „Srbija posvećena reformama u pogledu vladavine prava i demokratije“. Jovanović ističe da „to što radi ProGlas ne vezuje za to kako će biti ocenjeno od strane EK“. „Moje pitanje bi bilo – ako Srbiji zaista dobro ide, kako se to ne reflektuje na njenom stvarnom putu pridruživanja EU. Cinična poruka, koja je suštinski vezana za ovo što je sada nekakav primarni interes EU ovde, a to je očigledno interes vezan za iskopavanje litijuma“, kaže on. Kako je rekao, „razume tu borbu upravo kao borbu koja treba da pokaže da sami možemo da se izborimo sa ovim što nam se dešava“. „Ako je nešto dobro iz ove situacije, jeste ako tu borbu isteramo do kraja, onda nećemo nikome ništa dugovati u tom smislu“, ističe. Dodaje da je njemu u „prvenstvenom fokusu da dopre do što većeg broja građana Srbije“. „Jer njima treba da se obratimo, to je osnovna meta bilo koje političke borbe u Srbiji“, kaže. Govoreći o protestima protiv iskopavanja litijuma, kao i sindikalnim, kaže da se nada da „imaju snagu da menjaju poredak“. „Naša osnovna motivacija da u svemu učestvujemo u političkoj borbi je što smatramo da bi akcija građana i sve što građani rade uz neke političke subjekte, zapravo moralo da ima tu snagu da promeni poredak u ovoj zemlji, bez te vere u promenu poretka bilo bi besmisleno upuštati se u celu ovu političku borbu“, kaže. ProGlas je najavio mrežu svih lokalnih organizacija i aktivista. Jovanović kaže da je cilj umrežavanja „to da se na nekoj horizontalnoj ravni povežu svi oni politički akteri koji u svojim lokalnim sredinama predstavljaju najkredibilniju opoziciju ovom režimu“. „Budući da su te organizacije na lokalnom nivou organizovane temama koje nisu suštinski samo lokalne teme, ta činjenica istovremeno predstavlja neku vrstu potencijala da se te lokalne organizacije očituju, prezentuju i u nekoj vrsti nacionalne političke utakmice. Prvi korak koji pravimo jeste neka vrsta labave mreže tih različitih grupa građana, koja neće nastupati u jednoj vrsti saveza, prvi korak koji predstoji jeste da uz tu asistenciju ProGlas, koji tu jeste neko ko na izvestan način ima specifičnu ulogu koordinisanja tog pokreta, izađemo sa jednim dokumentom koji će biti predlog različitih vrlo konkretnih mera za dan posle promene vlasti“, navodi Jovanović. Pročitajte još Božović: Proglas treba da obuzda političku moć koja upravlja zemljom Vesti 10. okt 2024 3 Vesti 10. okt 2024 3 Godinu dana od osnivanja ProGlasa: Prilike u Srbiji gore, ali je više odlučnih građana Vesti 06. okt 2024 7 Vesti 06. okt 2024 7 Govoreći o tom setu mera, kaže da su to „konkretne mere sa kojima ljudi lako mogu da se poistovete“. „Živite u društvu u kom apsolutno nisu svi građani jednaki pred zakonom, to građani mogu da vide da su neki jednakiji od nekih drugih, prva stvar koja teba da se uradi je da vratimo taj sistem“, kaže on. Prema njegovim rečima, „ProGlas se sve vreme bavi politikom“. „Postoje tri stvari koje treba da znamo o značenju te fraze ‘bavljenje politikom’. To nije kao što nas vlast laže da je baviti se stranačkom politikom i učestvovati na izborima, građani treba neprekidno i neprestano da se bave politikom. Drugo, to ne znači da stranke nisu potrebne, demokratija ne postoji bez tih aktera i ProGlas je to pokazao svojim inicijativama u junu, sad to čini organizovanjem ove organizacije i treće, politika u ovom društvu mora napokon da dobije neku vrstu etičkog minimuma“, kaže Jovanović. Mnogi su, dodaje, već u decembru mislili da je ProGlas politička snaga. „Mere će biti papir koji mobiliše najširi broj građana ka jednom cilju koji je svima zajednički, a to je smena ove vlasti. Ideja je da to bude papir iza kojeg mogu svi građani da stanu i da stane prva vlada koja smeni Aleksandra Vučića“, kaže on. Osnovno je, dodaje, „da te mere prvo građani mogu sami da prepoznaju kao preko potrebne mere koje će direktno uticati na kvalitet njihovog života“. „Drugo, treba da nadiđu bilo kakve tobožnje ideološke razlike koje postoje između aktera. Meni je važnije od toga kako ProGlas stoji sa opozicijom da ta opozicija može ponovo da nađe neke zajedničke tačke, da je živnula, to mi je pozitivan znak koji će možda u jednom trenutku sve ove naše puteve susresti u jednoj tački, to je tačka fokusa, ukrupnjivanja i nekog frontalnog suprostavljanja Aleksandru Vučiću. Za početak, verovatno na ulici, jer sve što vlast trenutno radi jeste da gura građane na ulicu“, kaže on. Ideja je, dodaje, pošto je 7. novembra godišnjica ProGlasa, da negde u to vreme izađu sa nekim prvim setom takvih mera. „To je nešto što je inicijalni set mera, pozvaćemo građane da aktivno dopisuju to, druge političke aktere da se pridruže i to je ta ideja“, kaže Jovanović.",Jovanović: ProGlas će izaći s predlogom konkretnih mera za dan posle promene vlasti,2024-10-29
"Vesna Lalić/Nova.rs Policijski automobil zapalio se danas u centru Beograda kod Zoološkog vrta. Na snimku se vidi automobil nasred puta, a iz njega izbija veliki plamen, piše Nova.rs. Vidljivo je da je pričinjena značajna materijalna šteta na policijskom vozilu. View this post on Instagram A post shared by MOJ – BEOGRAD (@moj_beo_grad_) Uzrok požara nije poznat. View this post on Instagram A post shared by MOJ – BEOGRAD (@moj_beo_grad_) View this post on Instagram A post shared by MOJ – BEOGRAD (@moj_beo_grad_)",(VIDEO) Gori policijski automobil u centru Beograda,2024-10-24
"Vlast smatra da su ""nova vrednost"" i da ništa drugo ne sme da postoji, kaže za  pisac i reditelj Goran Marković. To se, kako dodaje, vidi u Beogradu koji je između dva svetska rata bio ""magičan grad"", a sada je koncepcija da se ruši, prepravlja... ""Ukinimo prošlost ili ukinimo ono što je vredelo jer smo samo mi vrednost"", navodi Marković. „Jako se sistematski to radi. To nije od juče. Destrukcija je počela zapravo odavno. Znači ono što je bilo juče, to ne postoji u stvarnosti od danas, to je koncept ove vlasti. Oni poništavaju sve, ne samo u rušenju zgrada, nego u prepravljanju. Kad pogledate kako je izgledao taj Trg republike, samo desetak, dvanaest godina ranije, to je druga priča, to je nešto humano“, ocenio je Marković u emisiji Novi dan na . Kako je kazao, odjednom se grad pretvara u nešto što je koncipirano sa relativnom mržnjom, sa urbanističkog stanovišta – „mi smo sad protiv onih, i mi moramo da našu vlast, naš trenutak, naš moment, pretvorimo fizički u nešto drugo, da sagradimo Beograd na vodi..“ Velika je priča i oko Starog savskog mosta , ali, kako kaže Marković, tu se ne radi o mostu, već o tome da li će Beograd sačuvati makar nešto od svog identiteta. „Makar taj most. Ja ne znam zašto je problem da se sagradi 20 metara dalje ili 100 metara dalje drugi most. Mora taj da se sruši i na njegovim temeljima da se podigne nekakav drugi. Dobro, u redu, to će biti bolji most. Ali Beograd će izgubiti svoju vizuru…. Da ne govorimo o tome kako je on spašavan. Kako je taj čovek, koji je to na kraju rat,a kad su ga Nemci minirali, spasio taj most. Mislim, to je sve jedna koncepcija. Ukinimo prošlost ili ukinimo ono što je vredelo jer je samo mi vrednost'“, istakao je Marković. Vučić: Vučević nije ništa kriv zbog odluke Fon der Lajen da otkaže sastanak Vesti 26. okt 2024 34 Vesti 26. okt 2024 34 Ni muva se nije čula na konferenciji Vućića i Fon der Lajen: Onda se čulo „nećete kopati“ Vesti 25. okt 2024 256 Vesti 25. okt 2024 256 Stepanović: Zlatno doba samo za elitu u Beogradu na vodi, ostali se bore za osnovna prava Vesti 01. okt 2024 3 Vesti 01. okt 2024 3 Vlast, prema njegovoj oceni, smatra da su „nova vrednost“ i da ništa drugo ne sme da postoji. „Ponižavajuće je kako nam dolazi litijum“ Marković kaže da ne zna tačno kakve su sve opasnosti od litijuma, ali da očigledno postoje. „Ali sam način na koji on dolazi je ponižavajući. Dolaze neki kao kod bantu crnaca, da im prodaju češljeve i ogledalca. Na to mi liči. Ja sam celog života želeo da mi uđemo u Evropsku uniju i sanjao sam o tome. Odjednom sam shvatio da se ta Evropa prema nama ponaša kao prema nekim nižerazrednim ljudima“, rekao je Marković. Osvrnuo se i na jučerašnju posetu predsednice Evropske komisije Ursule Fon der Lajen i izjave nakon sastanka sa predsednikom Srbije Aleksandrom Vučićem. „On (Vučić) sve živo radi da mi ne uđemo u EU. Jer on ako uđe u Evropsku uniju, on ne može više da radi ovo što radi“. smatra Goran Marković Izjava kojom Ursula fon der Lajen pozdravlja Srbiju kao buduću velesilu u oblasti električnih automobila je, prema oceni reditelja, krajnji cinizam. „‘Mislim, to je stvarno jedan cinizam neviđen….Ljudi se ovde bore za svoj opstanak protiv tog litijuma, ona nama čestita. Nemate šta vi da pričate, mi ćemo da vam odredimo kako ćete da živite. To je stvarno razočaranje za mene, ogromno“, istakoa je Marković. „Vučić je ucenjen“ Vučić je, prema njegovim rečima, ucenjen jer svi znaju šta je radio, kako je pokrao izbore, i oni ga drže u šaci. „I on ima da kopa litijum, inače ga neće više držati na vlasti. U tome je cela stvar“, naveo je Marković. Ipak, kako kaže, smatra i da je Evropa mnogi širi pojam od Fon Der Lajen, Olafa Šolca… „Evropa je mnogo širi pojam, to je civilizacijski pojam. I dva ili tri političara koji služe raznoraznim kompanijama, multinacionalnim, koji hoće da ucene naš narod, to nije Evropa. Evropa će sutra nešto drugo da radi“, smatra on. Povodom blokada zbog projekta Jadar, Marković kaže da ne zna da li su one način, ali da ljudi moraju da se pobune protiv te situacije, moraju da se suprotstave.",Goran Marković: Koncept vlasti je – „ukinimo prošlost i ono što je vredelo jer smo vrednost samo mi“,2024-10-26
" Iznošenje komunalnog otpada u Čačku poskupeće za oko 60 odsto, odlučeno je na današnjoj sednici Gradskog veća, što je opozicija ocenila kao ""enormno poskupljenje"". Javno komunalno preduzeće (JKP) „Komunalac“ u Čačku poskupeće za 65 odsto odnošenje otpada korisnicima na gradskom području, za 55 odsto na seoskom, dok će za privrednike odnošenje otpada biti skuplje za 54 odsto. Konačnu odluku o tom poskupljenju doneće odbonici na sledećem zasedanju gradske Skupštine, koja još nije zakazana. Gradonačelnik Čačka Milun Todorovoć rekao je novinarima posle sednice Gradskog veća da će posle poskupljenja iznošenje otpada za stan od 60 kvadrata iznositi oko 300 dinara na mesečnom nivou. „Skoro tri godine nismo povećavali cene odnošenja otpada , a moramo izneti teret svega što se dešava u regionlanoj deponiji ‘Duboko'“, rekao je Todorović. Potpredsednica Gradskog odbora Narodne stranke u Čačku Violeta Marković ocenila je da je najavljeno poskupljenje enormno povećanje cene iznošenja komunalnog otpada. „Nije normalno da se za godinu dana poveća cena za 65 odsto i da li je normalno da se na leđa građana prebaci sav javašluk preduzeća“, rekla je Marković na stranačkoj konferenciji za novinare. Ona je ocenila da je problematično što Čačak nema gde da odlaže otpad jer je korisnik deponije „Duboko“, koja je posle požara početkom maja zatvorena za odlaganje otpada za Čačak i drugih osam gradova osnivača deponije, osim za Užice na čijoj teritoriji se nalazi. Marković je podsetila da su se građani čačanskog naselja Prelići pre mesec dana pobunili protiv odlaganja smeća na Transfer stanici u tom naselju, koja se nalazi na prostoru bivše gradske deponije koja je pre nekoliko godina ugašena, i blokirali je zbog smrada i straha od zaraze. Direktorka JKP „Komunlac“ Mirjana Đoković izjavila je, posle dogovora sa meštanima Prelića da prekinu blokadu Transfer stanice, da se svakodnevno sa te stanice uklanja oko 200 tona smeća i da će sav otpad koji je tu skladišten biti uklonjen u narednih mesec i po dana. Poslednjih pet meseci, posle požara na deponiji „Duboko“, Čačak odvozi komunalni optad na deponije u druge gradove, a trenutno u Knić, Lapovo i Jagodinu.",Odnošenje komunalnog otpada u Čačku poskupeće za 60 odsto,2024-10-30
" Fondacija ""Ištvan Pastor"", koja nosi ime osnivača Saveza vojvođanskih Mađara (SVM), saopštila je danas da je nagrade za istorijsko pomirenje srpskog i mađarskog naroda i uspostavljanje dobrosusedskih odnosa dve države dodelila bivšim predsednicima Srbije i Mađarske, Tomislavu Nikoliću i Janošu Aderu. Priznanja će biti uručena 30. oktobra prilikom obeležavanja prve godišnjice smrti Ištvana Pastora, dugogodišnjeg predsednika Saveza vojvođanskih Mađara (SVM) i predsednika Skupštine Vojvodine. Upravni odbor Fondacije je doneo odluku da nagradu dodeli Tomislavu Nikoliću i Janošu Aderu za „izuzetne zasluge u postizanju istorijskog pomirenja srpskog i mađarskog naroda, za uspostavljanje dobrosusedskih odnosa između Srbije i Mađarske i njihovo unapređenje u partnersku saradnju, čime su u velikoj meri doprineli prosperitetu mađarske zajednice u Srbiji“. „Nagrađeni su zajedno, u svojstvu predsednika Srbije i predsednika Mađarske 2013. godine odali počast i položili vence u Čurugu na spomenike nevinim srpskim i mađarskim žrtvama Drugog svetskog rata, i time učinili prvi konkretan korak ka istorijskom pomirenju dva naroda koji je pokrenuo proces uređenja odnosa dve zemlje i razvio se u stratešku saradnju“, stoji u saopštenju. Fondacija nagradu dodeljuje jednom godišnje, jednoj osobi iz Srbije i jednoj iz Mađarske. Fondacija „ Ištvan Pastor “ je osnovana 12. juna „sa ciljem prenošenja političkog nasleđa osnivača SVM i u znak poštovanja njegovih stremljenja, uzorne posvećenosti i rezultata javno-političkog angažovanja“. „Ištvan Pastor se u funkciji predsednika Saveza vojvođanskih Mađara svom svojom snagom zalagao za opstanak i razvoj mađarske zajednice u Vojvodini i verovao u poboljšanje odnosa između srpskog i mađarskog naroda čemu je u velikoj meri doprineo“, piše u saopštenju. Ocenjuje se da je srpsko ̶ mađarsko „istorijsko pomirenje dovelo do uspostavljanja dobrosusedskih odnosa Srbije i Mađarske koji su prerasli u čvrstu saradnju, a zatim i u strateško partnerstvo za svega jednu deceniju“. „Srpsko ̶ mađarsko istorijsko pomirenje je skoro jedinstven primer u rešavanju odnosa između evropskih država i naroda“, ocenila je Fondacija „Ištvan Pastor“.",Nagrade Fondacije Ištvan Pastor za srpsko-mađarsko pomirenje Tomislavu Nikoliću i Janošu Aderu,2024-10-25
"“Šapić kaže da je Sovilj napravio prilog kako on hoće. Naravno da je novinar napravio prilog onako kako on vidi stvarnost i ključne teme"", izjavila je glavna urednica “Radara” Vesna Mališić povodom napada gradonačelnika Beograda na novinara  Miodraga Sovilja. Komentarišući to što je Šapić napao lično Sovilja, ona je rekla da je to manir i Aleksandra Vučića. Dodala je da je manir vlasti i da ""novinare doživljavaju kao sopstveni servis za promociju njihovih aktivnosti”. Srpska napredna stranka obeležava 16 godina postojanja. Odnos prema medijima je ono što je obeležilo vladavinu ove stranke. Gradonačelnik Beograda Aleksandar Šapić danas je sazvao konferenciju za novinare samo da bi se razračunao sa reporterom  Miodragom Soviljem. “U ovome što smo videli, sadržano je ono kako gospodin Šapić i ove vlasti razumeju posao medija. Dakle, Šapić kaže da je Miodrag Sovilj napravio prilog kako on hoće. Naravno da je novinar napravio prilog onako kako on vidi stvarnost i kako vidi taj razgovor i ključne teme. Ima pravo da ih komentariše”, rekla je za  Vesna Mališić. Šapić posvetio konferenciju  i vređao novinare UM, deo reportera napustio salu Vesti 24. okt 2024 174 Vesti 24. okt 2024 174 Dodala je da prilog Miodraga Sovilja nije bio intervju sa Šapićem, što bi ga obavezalo da kako je rekla “pusti svaku reč” koju je izgovorio gradonačelnik Beograda. “To je prilog koji je napravljen povodom konferencije u kojoj je gradonačelnik izneo informacije koje su novinaru bile potrebne da bi nešto kritički rekao o onome što on radi”, kazala je Mališić. Ona je dodala da se ono što Aleksandar Šapić, kako je rekla, “radi ovom gradu” vidi svakog dana. “To vidimo svakog dana. To vide i oni koji se voze autobusom, i oni koji se voze automobilom ili šetaju i vide kako izgleda centar grada. On mora da razume da je kritika nešto što je legitimno i normalno”, naglasila je Mališić. Vučić napravio medijsku scenu po svojoj meri Ona je ocenila da su ključne teme kojima bi trebalo da se javnost u Beogradu bavi – kako funkcionioše glavni grad i kakav je gradonačelnik Aleksandar Šapić. “To je jedna tema, a druga je kakav je njegov odnos prema medijima. Tu se preliva odnos cele stranke prema medijima i kako oni razumeju posao novinara… To je manir vlasti, da novinare doživljavaju kao servis za promociju svojih aktivnosti”, kazala je Mališić. Ona je rekla da je Aleksandar Vučić uspeo da napravi medijsku scenu po svojoj meri. “Da ovo što mu ne odgovara gurne u ćošak, da proba da na sve načine to satanizuje, a da pred svetom kaže – mi imamo razne televizije koje su malo kritične prema vlastima. Dakle, da napravi blefiranje medijske scene. Mislim da će se to ubrzavati pred dolazak Ursule fon der Lajen i tih para koje nam se smeše i stoje nad svim postupcima ove vlasti”, ocenila je Vesna Mališić. Vlasti procenile – što je gore u Srbiji, oni bezbrižnije vladaju Komentarišući to što je Aleksandar Šapić napao lično Miodraga Sovilja, ona je rekla da je to dugo radio i Aleksandar Vučić. “On je imao manir da ljude proziva i ne samo na konferencijama za novinare. Dakle, na razne načine da proziva ljude jer su nešto rekli i da na taj način targertira ljude. Mislim da je Šapiću dozvoljeno da to tadi… Dakle, da je procenjeno da je to korisno, da im to donosi glasače. Moja glavna teza je da je vlast procenila – da što je gore u Srbiji, da oni bezbrižnije vladaju. Mislim da je to naša tragedija”, rekla je Mališić. Posledice toga su, dodala je Mališić, toliko velike, da građani Srbije više ne vide koliko se društvo, kako je rekla “pretvorilo u nešto što je daleko od civilizovanog života”. “Mi više ne prepoznajemo da to što radi Aleksandar Šapić nije normalno”, naglasila je Vesna Mališić. On je rekla da se, od kada je Srpska napredna stranka na vlasti, postepeno dolazilo do stanja u kojem se sve granice pristojnosti u javnom prostoru prelaze. “Postepeno smo došli do toga. Aleksandar Vučić je na početku govorio da će se otvoriti prema medijima. Mi smo 2016. godine napravili intervju sa njim i imali smo njegove autorske tekstove. Dakle, on je lagano izbacivao sve ono što mu smeta i što je kritički ton i pokušavao je da Srbiju pretvori u svoju sigurnu kuću u kojoj će imati svoju i levicu i desnicu, svoje analitičare, televizijske debate u kojoj će da fingiraju i jedni i drugo, a da suštinski rade za njega”, navela je Mališić. Dolazi kraj tolerancije Dodala je da vlasti u Srbiji tako razumeju medije i demokratiju. “Mislim da lagano dolazi kraj toj vrsti potpunog tolerisanja. Jer, Evropa je dugo sve to tolerisala. Ono što se radi medijima, je samo primer onoga šta se radi celom društvu. Jer to se radi i javnim preduzećima i raznim firmama”, rekla je Mališić. Danas je u poseti Srbiji premijer Poljske Donald Tusk , a sutra dolazi predsednica Evropske komisije Ursula fon der Lajen . “Vučiću ide na ruku geopolitička situacija, u kojoj on može da manipuliše raznim stvarima. Dakle, da manipuliše odnosom prema Rusiji, namigivanjem prema BRIKS-a, u isto vreme obećavajući se Evropi, odakle dolaze neke pare u planu razvoja”, navela je Mališić. Ona je ocenila da je dobro to što je za novog izvestioca Evropskog parlamenta za Srbiju izabran Tonino Picula koji je veoma kritičan prema vlastima u Srbiji. “Mislim da je to jako dobro, jer će sada, posle Bilčika koji je bio veoma blagonaklon prema ovim vlastima, Evropski parlament mnogo bolje sagledavati ono što se dešava u Srbiji… Tako da ćemo, čini mi se, videti jedan malo drugačiji odnos Evrope prema onome što je ovde najvažnije, a to su ljudska prava, medijska prava, ono što je istinski život u Srbiji”, zaključila je za  glavna urednica “Radara” Vesna Mališić.",Mališić o napadu Šapića na novinare : To je manir vlasti – da novinare doživljavaju kao servis za promociju svojih aktivnosti,2024-10-24
"Tanjug/ Ministarstvo zaštite životne sredine Podaci u imovinskoj karti na sajtu Agencije za sprečavanje korupcije otkrila je da ministarka za zaštitu životne sredine Irena Vujović ima osam akcija u Investicionom fondu „Vista rica“, vrednih 100 hiljada dinara. Fond je osnovan 2023. godine, čiji osnovači su članica Predsedništva Srpske napredne stranke Tatjana Vukić i advokat Vojislav Nedić, otac generalnog sekretara Vlade Novaka Nedića. Tatjana Vukić, pored toga što je članica Predsedništva SNS, ujedno je i predsednica Nadzornog odbora državnog Dunav osiguranja, ali i nova direktorka SNS „Fondacije za narod i državu“, saopštila je Stranka slobode i pravde (SSP). SSP tvrdi daje Vukić najpoznatija „kao omiljena konsultantkinja braće Vučić.“ „Krajnje interesantna je i činjenica da je suosnivač ovog investicionog fonda sa Vukićevom i beogradski advokat Vojislav Nedić, otac generalnog sekretara Vlade i vođe SNS batinaša Novaka Nedića“, navela je potpredsednica SSP Marinika Tepić u pisanoj izjavi. Alternativni investicioni fond „Vista rica“ registrovan je na Savskom vencu, na istoj adresi na kojoj Tatjana Vukić ima još jednu svoju agenciju – „A mi manera“, osnovanu 2020. godine. Javno dostupni podaci pokazuju da je „A mi manera“ prošle godine imala prihod od 421,4 miliona dinara, odnosno 3,5 miliona evra, a Tepić ističe da je ova agencija gotovo prestigla renomirane svetske agencije Dilojt i PwC za usluge poslovnog i finansijskog konsaltinga. Prema podacima sa sajta „CompanyWall“, „A mi manera“ je prošle godine imala devet zaposlenih, a prosečna bruto plata po zaposlenom bila 1,778 miliona dinara. „Vukićeva, koja prosečno fakturiše 10.000 evra dnevno, udružena sa državnim organima Vlade Srbije, Vučićevom partijom i kontroverznom advokatskom porodicom bila je do sada pozadinac i neko ko je iz senke upravljao i raznim bankarskim akvizicijama, sada je zahvaljujući savesnoj drugarici Ireni razotkrivena“, navodi Tepić. Inače, Irena Vujović i Tatjana Vukić, ne samo da su poslovno i stranački povezane, već se i privatno druže, što se može zaključiti po fotografijama i statusima sa društvenih mreža.","SSP: „Omiljena konsultantkinja braće Vučić“, otac Novaka Nedića i Irena Vujović u poslovnom poduhvatu",2024-10-26
" Grejna sezona zvanično je počela, a sa njom i brige o starim, neefikasnim radijatorima. Kako bismo osigurali toplinu naših domova, prikupili smo informacije od različitih majstora o servisiranju, zameni i popravci radijatora i svemu onome što je potrebno da bismo se pripremili za predstojeće hladne dane. Kažu da ništa ne peče kao hladnoća, a majstori nam poručuju da je ključno da osposobimo dom pre nego što temperature drastično padnu – kako nas ne bi i džep boleo. Sa početkom grejne sezone 15. oktobra, mnogi građani se suočavaju s pitanjem funkcionalnosti svojih radijatora. Nakon nekoliko hladnih dana, pojavila se potreba za zamenom ili popravkom starih grejnih tela. Šta su danas stari radijatori ? Najpre je bitno da razjasnimo da postoje četiri tipa radijatora koji su dostupni korisnicima – panelni, cevasti, gusani i aluminijumski radijatori. Panelni radijatori su najčešće čelični radijatori, a sastoje se od grejne ploče kroz koju voda direktno teče – pa se i sama zagreva. Oni su izjedna i ne poseduju rebra. Veličina radijatora određuje njegovi snagu. Cevasti radijatori se montiraju u kupatilo, a sastoje se od cevi koje su međusobno povezane i postavljene vodoravno – te se neretko koriste kao sušači peškira. Takođe ne poseduju rebra. Aluminijumski radijatori su sačinjeni od legure aluminijuma i poseduju više rebara. Oni nude mogućnost da dodate ili oduzmete rebro kako biste prilagodili veličinu radijatora namenjenoj prostoriji. Broj rebara određuje vatnu snagu. Gusani radijatori su sačinjeni od livenog gvožđa, pa su poznati i pod nazivom liveni ili tučani radijatori. Ovakav radijator se teže zagreva, ali isto tako i teže gubi toplotu. Svrstava se u stare radijatore. Koji su najčešći kvarovi na radijatorima i koliko koštaju? Cena zamene i popravke radijatora prvenstveno zavisi od tipa radijatora koji posedujete, zatim od konkretne vrste kvara, broja jedinica, zahtevnosti instalacije, dodatnih radova – ali i grada u kojem stanujete. U razgovoru sa majstorima, uvideli smo da cene variraju od grada do grada. Cena zamene radijatora u Novom Sadu Majstor Zoran Medaković ocenjuje da je najčešće prijavljeni problem kvar na ventilu i da, ukoliko radijator procuri, to uglavnom proizlazi iz dotrajalosti ili nepravilne upotrebe grejne jedinice. “Kvarovi na ventilu često nastaju zbog nepravilnog otvaranja i zatvaranja. Kada je ugrađena termostatska glava na radijator, ona automatski reguliše temperaturu prostorije, pa ručno podešavanje ventila nije potrebno. Na taj način se smanjuje habanje i produžava životni vek radijatora,” objašnjava novosadski majstor. On dodaje da će vas u Novom Sadu zamena jednog panelonog ili aluminijumskog radijatora koštati između 30 i 40 evra. Cevasti radijator je nešto komplikovaniji za zamenu, zbog specifičnosti instalacije, te će on koštati nešto više. Gusani radijator će vas koštati takođe više, jer je za njegovo skidanje potrebno angažovati više ljudi, s obzirom na to da može težiti i do 50 kilograma. Cena zamene radijatora se kreće od 50 do 60 evra. Zamena jednog ventila košta 30 evra, a zamena jednog rebra radijatora koštaće vas oko 60 evra, objašnjava Medaković. Kako sagovornik portala  kaže, za ovaj poduhvat je takođe potrebno angažovati dvoje ili troje radnika, koristiti alat posebne namene, skinuti ceo radijator i izolovati pod na koji će se grejna jedinica smestiti kako se ne bi oštetio. Koliko košta zamena radijatora u Nišu Monter grejnih instalacija Filip Simić takođe naglašava da je većina kvarova na starim radijatorima uzrokovana dotrajalošću grejnih tela. “Pored starih radijatora, i za kuće i za stambene jedinice najveći problem su sušači peškira jer se rđa vremenom uhvati. Stoga su čelični panelni i aluminijumski radijatori dugotrajniji, jer vremenom ne korodiraju tako”, rekao je Simić. Uz to, dešava se i da građani primete da voda curi iz radijatora. Sagovornik  objašnjava da je to najčešći slučaj kod gusanih i aluminijumskih radijatora, jer dihtung koji se nalazi između spojeva (rebara) vremenom propada. Ukoliko vam je gronji deo radijatora hladan, a donji topao, Simić kaže da je verovatno reč o problemu sa smanjenjem protoka vode kroz radijator i da se kreirao vazdušni čep, tj. vakuum na nekim ključnim tačkama. U tim situacijama potrebno je odzračiti radijator, razjašnjava Simić i upozorava da je najbolje pozvati stručnjaka u tom slučaju. “Ukoliko je u pitanju kuća sa etažnim grejanjem, moguće je da to uradite i ručno, ali ukoliko je reč stambenim jedinicama koje su vezane za toplanu, obavezno prvo obavestite toplanu i sačekajte servis”, kazao je Simić. On ističe i da je u Nišu cena zamene radijatora oko 70 evra za svaki radijator, nezavisno od tipa. Cena zamene radijatora u Beogradu Cena zamene radijatora u Beogradu kreće se između 50 i 200 evra po komadu, u zavisnosti od vrste instalacije, pristupačnosti i konkretnog kvara, rekao je za  majstor iz Beograda koji je želeo da ostane anoniman. Majstor za grejanje Nemanja Milosavljević potvrđuje da je najčešći problem curenje radijatora i ventila na radijatorima, što se dešava između ostalog zbog neodržavanja instalacija na vreme. „Zameniti radijator je veliki problem jer mora da se ispusti voda u celom sistemu za zgradu, da se možda preprave cevi, nosači itd. Vrlo težak i kompleksan posao može biti. Zamena radijatora se vrši u slučaju da je procureo sam radijator ili na insistiranje vlasnika stana“, objašnjava Milosavljević. On napominje da servis grejanja treba raditi jednom godišnje, s tim što to mogu raditi isključivo oni koji imaju etažni sistem grejanja. Etažni sistem grejanja je onaj u kojem svaka stambena jedinica (stan, kuća) ima sopstvenu grejnu jedinicu, najčešće kotao, i samostalno kontroliše grejanje. Centralizovani sistemi grejanja (centralno grejanje), kakvi se koriste u zgradama sa daljinskim grejanjem, nemaju tu fleksibilnost – za održavanje i servis brine se toplana ili upravljač sistema, ne sami korisnici. Na pitanje koji radijatori su najbolji izbor, Milosavljević je rekao da su svi radijatori su dobri, “s tim što ću tučani najdugovečniji i najbolje greju”.",Koliko košta zamena radijatora i popravka?,2024-10-28
" Zaštitnik građana Zoran Pašalić izjavio je da nasilje predstavlja sve učestaliji problem u društvu u Srbiji. Pašalić je sve građane pozvao na negovanje tolerancije, razumevanja i saosećajnosti, i na poštovanje svih različitosti jer ljudi nisu obavezni da misle, govore i rade isto što i drugi. „Nasilje postaje sve vidljivije u brojnim aspektima života, bilo da je psihičko poput govora mržnje ili fizičko, bilo da je vršnjačko ili porodično. Ali ono ne sme da postane naša svakodnevica i zbog toga, i kao pojedinci ali i kao društvo u celini, moramo da imamo nultu toleranciju na svaki oblik nasilja“, naveo je Pašalić u saopštenju. Pročitajte još Novo suđenje ženi za navodni pokušaj ubistva muža, kojeg optužuje za desetogodišnje brutalno nasilje Vesti 29. okt 2024 0 Vesti 29. okt 2024 0 Zaštitnik građana je naglasio da je razumevanje i prihvatanje drugih i drugačijih veoma značajno za pluralistička društva poput Srbije u kojoj žive ljudi različitih interesa, veroispovesti i načina života, i da u takvom društvu tolerancija predstavlja i moralnu obavezu. „Moramo negovati toleranciju i osećajnost prema svim različitostima koje nas okružuju kao da nam od toga zavisi opstanak, a s obzirom na globalni nedostatak ovih osećanja u savremenom svetu, možda nam i zavisi“, rekao je Pašalić.","Zaštitnik građana: Nasilje problem društva u Srbiji, potrebni tolerancija i razumevanje",2024-10-30
"/Milan Nikić Protest svih odbornika opozicije uz zviždanje i blokadu govornice obeležio je današnju sednicu Skupštine opštine Topola koja je bez rasprave završena posle pola sata. Zasedanje je „skratio“ protest odbornika „Novi ljudi – Topola naša zemlja“ i „Nada“ koji su izašli na binu, sve vreme zviždali odeveni u majice sa slikom odbornika Dejana Manojlovića Žikinog na kojima je pisalo „Ko je odgovoran?“ za njegovu smrt 2023. Oni su protestovali zbog toga što predsednik Skupštine Dragan Jovanović nije na njihov zahtev zakazao vanrednu sednicu na kojoj bi se rasvetlila, kako tvrde, „nasilna smrt“ odbornika Manojlovića 2023. godine. Kako je agenciji Beta rekao šef odborničke grupe „Novi ljudi – Topola naša zemlja“ Mirko Jevtić, opozicija je tražila da vanredna sednica bude zakazana pre svih redovnih sednica Skupštine, što Jovanović nije učinio. Opozicija u Topoli traži vanrednu sednicu u vezi sa „nasilnom smrću“ odbornika 2023. godine Vesti 16. okt 2024 0 Vesti 16. okt 2024 0 Najbrojnija opoziciona odbornička grupa u Topoli podeljena na tri Vesti 29. avg 2024 1 Vesti 29. avg 2024 1 Jovanović im je odgovorio da je danas zakazao tu sednicu za ponedeljak 28. oktobar u 9 sati, a opozicija kaže da mu ne veruje. Jevtić je naveo da je opozicija danas protestovala i zato što je na prethodnoj sednici Jovanović kršio Poslovnik i oduzimao reč odbornicima opozicije bez izrečenih opomena. Predsedavajući Jovanović je danas bio „opkoljen“ opozicionim odbornicima kojima je izrekao opomenu, Jevtića isključio iz rada parlamenta, proglasio kraću pauzu, ali, ipak, nije uspeo da uspostavi red. U istoj atmosferi je nastavljen rad skupštine, pa je skupštinska većina na čelu sa Srpskom naprednom strankom (SNS), bez rasprave, usvojila sve tačke dnevnog reda među kojima je bila i odluka o rebalansu budžeta. Iz opozicije su danas skrenuli pažnju na prisustvo devet pripadnika obezbeđenja na sednici Skupštine „kao da smo u Severnoj Koreji“, iako, kako kažu, ni jednog trenutka nije bila ugrožena bezbednost opštinskih čelnika. Jevtić smatra da je predsednik Skupštine opštine Dragan Jovanović potpuno izgubio kontrolu nad vođenjem sednice i da je na njemu da odluči da li će da podnese ostavku ili je zreo za „razrešenje”. Po završetki sednice, Jovanovića su do izlaznih vrata ispratili radnici obezbeđenja i opozicioni odbornici koji nisu prestajali da zvižde. Dejan Manojlović (53), odbornik u Opštini Topola i kritičar lokalne vlasti, 14. septembra 2023. godine se polio benzinom i zapalio ispred policijske stanice u tom mestu i umro u Kliničkom centru u Kragujevcu deset dana kasnije. Najveća opozicione odbornička grupa „Novi ljudi – Topola naša zemlja“ je potom saopštila da je specijalista sudske medicine konstatovao da je imao prelome kostiju i da je smrt bila nasilna, ;a da vlasti to nisu razjasnile.",Zviždanje i blokada govornice na sednici Skupštine opštine Topola,2024-10-24
"KoSSev Miloš Subotić iz Kosovske Mitrovice priveden je protekle noći u tom gradu i, kako tvrdi, pretučen u stanici policije. Policija to demantuje i poručuje da Subotić priloži fotografije na kojima su dokumentovane povrede. Subotić je priveden sat vremena posle ponoći nedaleko od glavnog mosta na Ibru, odnosno pri kraju mitrovičkog šetališta, pored novootvorene prodavnice Mehana. „Bio sam na nekom slavlju sa suprugom i na putu ka kući, živim u Bošnjačkoj mahali, kako sam ovde prolazio, pomerio sam ceradu, ovo je javna površina. Tada je došla policija sa kružnog toka, zaustavila me je, nisam se opirao, stavio sam ruke iza leđa“, kazao je Subotić u snimku koji su napravili članovi stranke Srpska demokratija. Subotić, inače pravnik, tvrdi da mu policijski službenici nisu saopštili zbog čega ga privode, kako u trenutku odvođenja, tako i u policijskoj stanici. „Pitao sam ih koji sam ja to član krivičnog ili prekršajnog zakona prekršio, nisu mi odgovorili“, naveo je. On tvrdi da su ga službenici odveli u prostoriju u kojoj nije bilo kamera. „Ulazili su policijski službenici koji su vikali na mene, a onda je ušao jedan policijski službenik koji je imao jaknu, pokriven policijski broj i nije hteo da mi kaže ime“, dodaje. Subotić kaže da ga je ovaj službenik fizički napao i zadao mu više udaraca. „Bio sam vezan, ruke su mi bile iza leđa. Krenuo je da me šamara. Izbrojao sam osam šamara. Onda mi je nogom zakačio koleno, udario me u grudi, usled čega sam udario glavom u zid“, dodaje Subotić. On tvrdi da su policajci pokušali da mu na silu ubace uređaj za alkotestiranje u usta, nakon što je on odbio da se alkotestira. „Odbio sam jer sam išao pešaka, tako da su na silu pokušali da mi uguraju dreger u usta, što nisam hteo da dozvolim. Da li od šamara ili od dregera, pocepana mi je usna. Postoje fotografije kako mi je uvo (crveno) od šamara“, rekao je. Tvrdi da je u međuvremenu došao još jedan policijski službenik, takođe sa prekrivenim brojem značke. „I taj policajac me udario još jednom. Niko od njih nije hteo da mi kaže ime i broj značke“, dodaje. Naglašava da se ni u jednom trenutku nije opirao Kosovskoj policiji, osim što je odbio da se alkotestira. „Ovo je nečuveno. Ja sam im rekao ‘proći će – kako rade, vratiće im se’. Taj nivo maltretiranja nisam očekivao. Nisu mi dozvolili da zovem advokata. Rekli su mi da je prekršajni postupak i da nemam pravo da ga zovem“, dodao je. Subotić kaže da su ga u policiji zadržali do 03.30 časova, te da su mu na kraju dali da potpiše dokument, koji je bio ispisan na albanskom jeziku. „Odbio sam da potpišem i rekao da po ustavu imam pravo da se izjasnim na srpskom jeziku, hoću da znam šta mi pišete“, naveo je, dodajući da su mu oni samo dali papir. Nakon puštanja iz policije otišao je u KBC Kosovska Mitrovica. „Ustanovili su mi sve povrede na koje se žalim“, naveo je, dodajući da ga boli koleno, da mu je rascepana usna, zuji mu u glavi i da ga boli vrat od zadobijenih udaraca. Najavio je da će se u ponedeljak obratiti policijskom inspektoratu Kosova kako bi prijavio policajce za fizički napad. „Ako se ovako nastavi, nama Srbima nema mesta na Kosovu. Na kraju krajeva, bilo šta da neko uradi, nemaš pravo na taj vid nasilja u policijskoj stanici. Ne možeš da me biješ, na silu guraš dreger u usta dok sam vezan“, zaključio je Subotić. Kosovska policija tvrdi da nije tučen Petrit Fejza iz policijskog regiona Sever, u izjavi za KoSSev potvrđuje da je noćas došlo do incidenta, tvrdeći da je Subotić navodno oštećivao imovinu koja je iznajmljena od opštine. „Građanin ne sme da kvari takvu imovinu ako je iznajmljena ili ako je u vlasništvu opštine. On ne sme da uzme zakon u svoje ruke“, kazao je. Dodaje da su policajci koji su bili nedaleko od mosta to videli, prišli mu i rekli da prestane. „On nije hteo da posluša, tada su ga uveli u policijsko vozilo, osetili su da je pod dejstvom alkohola. U policijskoj stanici su hteli da mu alkotestom izmere prisustvo alkohola, on ni to nije dozvolio i onda su mu pisali kaznu“, kazao je Fejza. Fejza je demantovao navode da su ga službenici pretukli u policijskoj stanici. Na prenošenje Subotićevog svedočenja da je tučen i fotografije koje je priložio i potvrde o potvrđenim povredama, Fejza kaže da on za to ne zna, ali da Subotić treba da se javi u policijsku stanicu i da ih o tome obavesti. Na pitanje kako da građanin koji je (bio pretučen) dođe da prijavi one gde je i navodno dobio batine, Fejza je odgovorio: „Pa ako je to tačno, noćas su bili drugi policajci i ja sam sada u stanici, mi ćemo da mu uzmemo izjavu i sprovešćemo istragu. Ako neće kod nas, on može da se javi PIK-u“, kazao je. Kancelarija za KiM: Priština koristi gestapovske metode Kancelarija Vlade Srbije za Kosovo i Metohiju saopštila je povodom tvrdnji Subotića da se iznova potvrđuje da Priština protiv pripadnika srpskog naroda „sada već rutinski primenjuje gestapovske metode zastrašivanja i nasilja“. Navodeći da su prekomerna upotreba sile i policijska tortura odavno svakodnevica na severu KiM, Kancelarija je dodala u saopštenju da „akti nasilja i torture nad Srbima imaju samo jedan cilj – zastrašivanje u funkciji proterivanja i etničkog čišćenja severnog dela pokrajine“. „Srbija će nastaviti da metodično evidentira sve napade na Srbe, jer odgovorne će morati da sustigne pravda“, navedeno je u saopštenju, uz napomenu da je međunarodno prisustvo na KiM dužno da, u skladu sa međunarodnim pravom i propisima koji bi trebalo da se primenjuju na terenu, spreči torturu nad Srbima i sve otvorenija kršenja ljudskih prava našeg naroda. Predstojeće sedmice će pred Savetom bezbednosti UN biti razmotren novi šestomesečni izveštaj UNMIK-a o situaciji na Kosovu i Metohiji, a Srbija će i ovu priliku iskoristiti da pažnju svetske javnosti skrene na sve vidove fizičkog i pravnog nasilja koje nad Srbima sprovodi režim Aljbina Kurtija, poručila je Kancelarija za KiM.",Pravnik iz Kosovske Mitrovice tvrdi da ga je Kosovska policija privela i pretukla u policijskoj stanici,2024-10-26
" Šest od sedam uhapšenih koji se dovode u vezu s terorističkim napadom u Bosanskoj Krupi, predato je u nadležnost Tužilaštva Bosne i Hercegovine. Ova informacija potvrđena je za BHRT iz SIPA. Napad na policijsku stanicu okarakterisan je kao čin terorizma , a istragu je preuzelo Tužilaštvo BiH. Inače, ranije su iz Tužilaštva BiH poslali saopštenje u kojem su naveli da će u zakonskom roku od 24 sata biti doneta odluka o predlogu za određivanje mere pritvora, nakon čega će moći biti saopšteno više detalja. Uhapšeno osam osoba u Bosanskoj Krupi i Bihaću Podsećamo, osumnjičeni su pod istragom i dovode se u direktnu vezu sa maloletnim počiniteljem terorističkog akta u Bosanskoj Krupi, kao i procesom njegove indoktrinacije u okviru delovanja vaninstitucionalnih verskih udruženja u okviru kojih se kretao i osumnjičeni izvršitelj. U tom tragičnom događaju život je izgubio Ozren Maran iz Bosanskog Novog, dok je njegov kolega Avdo Hasanović iz Bosanske Krupe teško ranjen. Maloletni napadač je uhapšen, a napad je okarakterisan kao teroristički čin. Na ročištu pred Opštinskim sudom u Bosanskoj Krupi maloletniku je određen jednomesečni pritvor. POVEZANE VESTI: Među osumnjičenima za terorizam i službenik Policijske stanice Bosanska Krupa Region 28. okt 2024 2 Region 28. okt 2024 2 Određen pritvor maloletniku koji je ubio policajca, a drugog ranio u Bosanskoj Krupi Region 27. okt 2024 1 Region 27. okt 2024 1 Uhapšeno osam osoba u Bosanskoj Krupi i Bihaću: Pronađeno oružje, telefoni i poruke na arapskom jeziku Region 26. okt 2024 6 Region 26. okt 2024 6",Uhapšeni koji se dovode u vezu s terorističkim napadom u Bosanskoj Krupi predati Tužilaštvu BiH,2024-10-28
"/ Todor Stoyanov Ministarstvo rudarstva i energetike raspisalo je Javni poziv za lokalne samouprave za ugradnju solarnih panela u objektima od javnog značaja, a ukupna vrednost podsticaja je 120 miliona dinara. „Ministarstvo je za podsticaje izdvojilo 120 miliona dinara, a jedinice lokalne samouprave moći će podsticajima države da dobiju do 90 odsto ukupne vrednosti projekta. Očekujemo da će najmanje 20 objekata dobiti nove solarne elektrane kojima će zadovoljiti deo svojih potreba za energijom“, izjavila je ministarka rudarstva i energetike Dubravka Đedović Handanović. Namera Ministarstva je da podstakne lokalne samouprave da više ulažu u zelenu energiju, smanjuju izdatke za energiju, ali i doprinose zdravoj životnoj sredini. Đedović Handanović je navela da za jednu solarnu elektranu snage do 50 kilovata subvencije mogu ići do maksimalnih sedam miliona dinara, a javni poziv se odnosi na objekte poput škola, vrtića, sportskih centara, zgrada opština, ustanova kulture i socijalne zaštite. „Poseban status smo predvideli za najnerazvijenije jedinice lokalne samouprave, kojima će celu investiciju platiti Ministarstvo, a one koje su prepoznate po visokom zagađenju vazduha mogu kandidovati dva objekta, na primer školu i dom zdravlja“, navela je ministarka rudarstva i energetike. Prijave na javni poziv omogućene su posredstvom Uprave za finansiranje i podsticanje energetske efikasnosti, u sastavu Ministarstva, a trajaće do 8. novembra 2024. godine. Spisak gradova i opština koji će dobiti podsticaje za solarne elektrane na javnim objektima biće objavljeni polovinom novembra, navodi se u saopštenju.",Ministarstvo raspisalo javni poziv za lokalne samouprave za ugradnju solarnih panela,2024-10-25
"Predsednica Samostalnog sindikata predškolskog vaspitanja i obrazovanja Bosiljka Jovanović kaže da je od 94 predškolskih ustanova, gde sindikat ima članove, učestvovalo njih 60 u štrajku upozorenja. Neke ustanove, kao što je ""Grofica Olga"", nije trebalo da rade, ali da je ""direktorka samovoljno donela odluku protiv toga"". Kazala je i da su zaposleni uplašeni, te da su neki tražili da budu obrisani sa spiska za štrajk, nakon što su se prvo upisali. Danas je održan jednosatni štrajk upozorenja u vrtićima. „Mi smo predškolci, šaroliki i naš štrajk upozorenja je šarolik. Šarolik je jer zakon nije uredio tj. uredio je, ali lokalne samouprave i predškolske nisu ispoštovale zakon. Ono što se sada dešava na terenu je da veliki broj predškolskih ustanova nije imao definisan minimum procesa rada, a 2010. po Zakonu o štrajku su bili dužni da to odrade. Od 94 predškolske ustanove, gde mi imamo sindikalne organizacije, izuzeli smo organizacije sa Kosova, više od 60 je učestvovalo u štrajku upozorenja“, navela je za . Kako kaže, i oni koji imaju odluke, različite su. „U Beogradu imamo odluku o minimumu procesa rada koja je jedinstvena za sve predškolske ustanove, a od njih 17 imamo različite pravilnike… „Grofica Olga“ jutros nije trebalo da radi, ali je direktorka samovoljno donela da je minimum procesa rada da rade svi vrtići, a da se ne obavlja vaspitno-prosvetni rad, gde smo obavestili Inspektorat i nadamo da će reagovati i primeniti sankcije“, nastavlja ona dalje. Sindikat predškolskog vaspitanja održao jednosatni štrajk upozorenja Vesti 29. okt 2024 1 Vesti 29. okt 2024 1 U utorak jednosatni štrajk u vrtićima, od 4. novembra možda i duži Ekonomija 28. okt 2024 28 Ekonomija 28. okt 2024 28 Kako kaže, pojedine lokalne samouprave nisu održale štrajk i prekršile su Krivični zakonik. „Lokalna samouprava nije definisala minimum procesa rada, a predškolska ustanova nije donela odgovarajuće pravilnike. Zaposleni su sprečeni da štrajkuju, iako smo ostavili vreme da se odluka donese. U Kovinu, Valjevu i Kragujevcu je shvaćeno da su pogrešili pa su doneli odluku o minimumu procesa rada… Topola je donela zaključak na Veću. Prepoznali su i omogućili zaposlenima da učestvuju“, kaže Jovanović. Predsednica ovog sindikata navodi i da među zaposlenima postoji strah. „Postroji strah među zaposlenima. Sa terena stižu informacije da su se zaposleni odlučili, dešavalo se d svi donesu odluku da će da učestvuju… Dešava se da se ljudi potpišu, ali da zaposleni traže da se skinu sa spiska, što je očigledno da postoji ogroman pritisak“, smatra ona. Što se tiče zahteva, sindikat traži 21 odsto za sve zaposlene u predškolskim ustanovama Srbije. „Tražimo da 1. januara 2025 imamo nivo koji smo imali 1. septembra 2023. godine, u dinarima 104.000 dinara za najviši nivo obrazovanja. Današnji sastanak u Vladi, nadamo se da je pripremljena nova ponuda, koja do sada nije bila. Oni nama nude da dobijemo 50 odsto veće zarade i molim da se ne manipuliše takvim informacijama. Istina je da je dobijeno povećanje minimalne zarade za 14 odsto, da će svi ostali nivou zaposlenih u javnom sektor dobiti povećanje od 8 odsto, a prosveta 12 odsto. Do sada imamo obećanja, dobru volju i saosećanje a konkretno rešenje nemamo… Vladi smo rekli da svačiji rad košta i mora da se plati – i da moraju novac da preraspodele u budžet za zarade“, zaključuje sagovornica .","Sindikat: U štrajku upozorenja nisu učestvovali svi vrtići, zaposleni uplašeni – tražili da ih izbrišu sa spiska",2024-10-29
" Po preporuci Policijskog inspektorata Kosova (PIK), Kosovska policija suspendovala je dvojicu policajaca u Regionalnoj direkciji policije u Severnoj Mitrovici u vezi sa slučajem od 26. oktobra, odnosno slučajem vezanog za Mitrovčanina Miloša Subotića. „Oni su odmah suspendovani do daljnjeg, odnosno do nove preporuke PIK i toka same istrage koja se vodi protiv njih“, kazao je za KoSSev zamenik komandira KP za Sever, Veton Eljšani. Suspendovani su jedan policajac i policijski narednik. „Tortura i prekomerna sila“ na severu Kosova: Subotić opisao ponašanje policije, zakasnela reakcija Euleksa Vesti 28. okt 2024 5 Vesti 28. okt 2024 5 Euleks traži hitnu istragu povodom optužbi o prebijanju Miloša Subotića u Severnoj Mitrovici Vesti 27. okt 2024 4 Vesti 27. okt 2024 4 Ranije danas PIK je dao policiji preporuku za suspenziju ove dvojice policajaca, kako su kazali, jer je ona u interesu istrage a zbog sumnje da su umešani u maltretiranje građanina u ovom slučaju. Podsetimo, Miloš Subotić iz severnog dela Mitrovice priveden je u noći između petka i subote u blizini glavnog ibarskog mosta, nakon što je sa javne površine kod novootvorene prodavnice pomerio kese, kako bi prošao tim putem. Kako je potvrdio nakon puštanja, odveden je u prostoriju bez kamera, gde su ga navodno tukli policijski službenici sa prekrivenim brojevima značke, nakon čega je, uz kaznu za prekršaj, i pušten. Kosovska policija, sa druge strane, negirala je njegove optužbe, tvrdeći da je Subotić izazvao vandalizam, vređao policajce i odbio da posluša njihova naređenja. Ipak, PIK je istog dana pokrenuo istragu povodom navoda o mogućem zlostavljanju od strane policije. Među više burnih reakcija koje su nakon ovoga usledile, uglavnom sa srpske strane ali i od zamenika kosovskog Ombudsmana, posebno se istakla ona od pet vodećih organizacija civilnog društva sa Severa Kosova – koje su zbog novog incidenta odnosno „bespravnog privođenja i prebijanja“ Subotića, čak i obustavile saradnju sa Euleksom.",Suspendovani policajci u vezi sa maltretiranjem Srbina u Severnoj Mitrovici,2024-10-30
"TANJUG/ Vlada Republike Srbije/ Slobodan Miljević/ bs Premijer Srbije Miloš Vučević razgovarao je danas sa ministrom ekonomskog razvoja Rusije Maksimom Rešetnjikovim o daljem jačanju ekonomske i sveukupne saradnje dve zemlje. Vučević je naveo da se poseta ruske delegacije realizuje u danima kada se obeležava 80 godina od oslobođenja Beograda u Drugom svetskom ratu, pobede koju su, kako je rekao, zajedničkim snagama izvojevale jugoslovenska i ruska vojska. Prema njegovim rečima, razgovor predsednika dve države Aleksandra Vučića i Vladimira Putina predstavlja „novi zamah“ sveukupunim bilateralnim odnosima Srbije i Rusije, saopštila je Vlada Srbije. Vučević je ocenio da je za Srbiju od velikog značaja dogovor iz Sankt Peterburga o dodatnoj isporuci gasa tokom zimske sezone, kao i da je sigurnost snabdevanja energentima od izuzetne važnosti za Srbiju. On je dodao da je Srbija spremna da razgovara o produžetku ugovora o nabavci ruskog gasa. Vučević je ministru Rešetnjikovu izrazio zahvalnost na podršci teritorijalnom integritetu i suverenitetu Srbije i na stavu prilikom glasanja o Rezoluciji o Srebrenici u Generalnoj skupštini Ujedinjenih nacija. „Ovu podršku Srbija veoma ceni i ne zaboravlja“, rekao je Vučević i zahvalio na pozivu Rusije za učešće Srbije na samitu BRIКS-a, gde su je predstavljali potpredsednik Vlade Aleksandar Vulin i ministri. Vučević je, kada je reč o sankcijama Rusiji, ocenio da Srbija uprkos velikim pritiscima, vodi slobodnu i nezavisnu politiku, što je, kako je dodao, njena prednost, jer ima dobru saradnju kako sa Rusijom, tako i sa Evropskom unijom, Кinom i drugim zemljama. Ministar Rešetnjikov je naveo da Rusija ceni izbalansiranu politiku Srbije i njen stav prema sankcijama Rusiji. On je dodao da Srbija i Rusija mogu da unaprede ekonomsku saradnju i saradnju u drugim oblastima, poput energetike, trgovine, poljoprivrede, saobraćaja. Rešetnjikov je čestitao Srbiji organizaciju međunarodne izložbe „Ekspo 2027“ i naveo da su ruske kompanije spremne da učestvuju u svim projektima povodom te izložbe, navodi se u saopštenju.",Vučević sa ruskim ministrom o daljem jačanju ekonomske saradnje Srbije i Rusije,2024-10-25
"Tanjug/ AP/ Edvin Zulic Teroristički napad u Bosanskoj Krupi, u kojoj je maloletnik ubio jednog policajca, a drugog ranio, istražuju pripadnici Agencije za istrage i zaštitu BiH (SIPA), Uprave policije Federacije BiH (FUP) i ostalih policijskih agencija, a prema trenutnim informacijama maloletnika je radikalizovao stric, objavio je sarajevski portal Raport. Prema saznanjima ovog portala, FUP je odranije imao informacije da je stric ovog maloletnika pripadnik vehabijskog pokreta. Dalje se navodi da je policija pokušala da pronađe tu osobu, ali je utvrdila da je on napustio BiH i otišao u Hrvatsku. Maloletni E. S. (14) sinoć je ušao u policijsku stanicu u Bosanskoj Krupi i nožem ubio šefa smene Ozrena Marana iz Novog Grada, a njegovog zamenika Avdu Hasanovića teško povredio. Prema nezvaničnim informacijama, maloletnik je prvo napao Hasanovića, a Marana je napao nožem i naneo mu smrtonosne povrede nakon što je on pokušao da odbrani kolegu. Tužilaštvo Unsko-sanskog kantona (USK) je ovaj napad okarakterisala kao teroristički. Trenutno se istražuju sve okolnosti i motivi napada, a istraga je usmerena i na moguću povezanost sa radikalnim grupama. Proveravaju se i aktivnosti maloletnog napadača na na društvenim mrežama, kao i kontakti koje je imao u poslednjem periodu.",Raport: Maloletnika koji je izvršio teroristički napad u Bosanskoj Krupi radikalizovao stric,2024-10-25
"Goran Srdanov/Nova.rs Policija je u Smederevu je saopštila da je uhapsila oca i sina u čijoj kući su nađeni automatska i lovačka puška, revolver i dva pištolja. U njihovoj kući je policija našla i vazdušnu pušku, vazdušni pištolj i 850 metaka raznih kalibara. Tridesettrogodišnji V. M. i šezdesetogodišnji V. M. su osumnjičeni za nedozvoljenu proizvodnju, držanje, nošenje i promet oružja i eksplozivnih materija. Određeno im je zadržavanje do 48 časova i biće privedeni u Tužilaštvo, saopštila je Policijska uprava Smederevo.",Policija oduzela oružje i uhapsila oca i sina u Smederevu,2024-10-29
" Beograd Ravnopravnost u nasleđivanju između muških i ženskih potomaka podržava samo 43 odsto mladih u Srbiji, a beleži se i veliki broj slučajeva žena koje se odriču nasledstva u korist braće, izjavila je poverenica za zaštitu ravnopravnosti Brankica Janković, predstavljajući rezultate prvog nacionalnog istraživanja na tu temu. Brankica Janković je navela da se žene odriču nasledstva u korist muškog potomstva pod pritiskom društvene sredine i zbog očekivanih obrazaca ponašanja. „One time sebe i svoju porodicu često stavljaju u još kompleksniji položaj od onog u kojem se već nalaze. Često je reč o ženama koje nemaju finansijsku stabilnost i zavisne su od svojih muževa i partnera, a pre toga su bile zavisne od svojih očeva i braće“, ukazala je poverenica. Ona je navela da oko 60 odsto svih ispitanika podržava rodnu ravnopravnost u nasleđivanju, 39 odsto ne podržava ili je nesigurno po tom pitanju. Veći je procenat podrške ravnopravnom nasleđivanju u gradovima nego u selima. Prema rečima poverenice, u Beogradu je za ravnopravno nasleđivanje čak 90 procenata ispitanika. Brankica Janković je istakla i da bi se posebno trebalo pozabaviti nedovoljnim procentom mladih koji se protive ravnopravnom nasleđivanju, a kao glavni uzrok te pojave ona vidi uticaj vaspitanja i začaran krug koji se prenosi sa generacije na generaciju. „Taj podatak bi trebalo da nas posebno brine i da nas vodi u kreiranje politika koje bi mogle pomoći u pravom razumevanju ovog društvenog fenomena“, kazala je poverenica. Ona je podsetila i da je prošlo više od 80 godina od izjednačavanja prava na nasleđivanje po osnovu pola i da je država u potpunosti uredila zakonodavni okvir, ali i dalje su sporne kulturološke norme i običaji. Istraživanje o nasleđivanju urađeno je uz podršku Nemačke razvojne agencije GIZ, u saradnji sa Koalicijom nevladinih organizacija za pravedno nasleđivanje. Pročitajte još: Vučeviću uručen izveštaj EK o Srbiji: Shvatili smo poruke Brisela koje ne čujemo prvi put Vesti 30. okt 2024 63 Vesti 30. okt 2024 63 SB UN o dijalogu Beograda i Prištine, Banjskoj, potezima kosovskih vlasti, mandatu UNMIK Vesti 30. okt 2024 0 Vesti 30. okt 2024 0 ZLF: Poslanicima EP ukazati na izjave Ursule fon der Lajen koje su suprotne Izveštaju EK Vesti 30. okt 2024 6 Vesti 30. okt 2024 6",Poverenica: Ravnopravnost u nasleđivanju podržava samo 43 odsto mladih,2024-10-30
"TANJUG/ STRAHINJA AĆIMOVIĆ/ bg Danas nad Srbijom nešto više oblačnosti, ali i dalje bez padavina, uz malo nižu temperaturu nego prethodnih dana. U najtoplijem delu dana očekujemo do 21 stepen, što je u okvirima proseka za oktobar. Nad Srbijom dolazi do postepenog pada vazdušnog pritiska i upravo zbog toga će danas iznad naše zemlje biti nešto više oblačnosti nego prethodnih dana. Ovoga jutra u većem delu Srbije ima magle koja smanjuje vidljivost na 200 metara ili manje. Magla se ponegde po kotlinama i nizijama može zadržati tokom većeg dela prepodneva i u tim mestima biće malo svežije. Tokom dana umereno oblačno uz periode sunčanog vremena. Padavine se i dalje ne očekuju. Duvaće danas slab severni vetar. Maksimalna temperatura od 18 stepeni do 21 stepen. Narednih dana jutra će biti hladna, ponegde uz duže zadržavanje magle. Tokom dana umereno oblačno, suvo i prosečno toplo, uz maksimalnu temperaturu do 20 stepeni. Osetnije zahlađenje očekuje se od nedelje.","Više oblaka, ponegde i magla, ali tek sledi osetnije zahlađenje",2024-10-29
" Predsednik Skupštine Kosova Gljauk Konjufca rekao je da nije moguće da Evropska unija (EU) umesto Prištine predloži nacrt za Zajednicu srspkih opština (ZSO), jer bi to, prema njegovim rečima, značilo da EU Kosovu oduzima državnu nadležnost. Konjufca je rekao da je u nadležnosti Kosova da predloži nacrt za ZSO . Prema njegovim rečima, EU može da kritikuje Kosovo zbog kašnjenja, „ali nije bilo preciznog roka do kojeg bi Kosovo trebalo da predstavi ovaj dokument“, prenosi RTK. „Možda možemo da prihvatimo kritike, u redu je primedba što kasnimo, ali kašnjenje ne znači da mogu da preuzmu ovlašćenja Kosova“, rekao je on. Vujović: Kurti iskoristio Vučićeve loše poteze, sada je Srbija u poziciji da moli Vesti 16. sep 2024 15 Vesti 16. sep 2024 15 Momčilo Trajković: Niti oni hoće, niti drugom daju – to je kosovska politika ove vlasti Vesti 03. sep 2024 27 Vesti 03. sep 2024 27","Konjufca: Ne može EU da predlaže nacrt za ZSO, jer bi nam time oduzela državnu nadležnost",2024-10-28
" ""Istrajnim, bahatim i krajnje opasnim targetiranjem novinara Mladena Savatovića, kao i kompletne televizije , Aleksandar Šapić je davno prešao svaku granicu, pa sam iz tog razloga očekivao da će reagovati makar nadležne institucije"", rekao je narodni poslanik Srđan Milivojević. Kako je naveo, nije očekivao da je Aleksandar Šapić, u pauzi između dve konferencija za novinare, pročitao politički bon-ton, niti da je pročitao nešto iz kodeksa ponašanja jednog političara, pogotovo ono poglavlje koje govori o odnosu prema predstavnicima medija. „Verujem da je bivši predsednik Srpske napredne stranke Aleksandar Vučić zadovoljan zato što njegov imenjak i poslušnik Šapić, čvrsto korača utabanom stazom političkog primitivizma, pokušavajući da nadmaši ne mali broj moćnika iz ove stranke koji su se predozirali vlašću. Jedina tačna izjava na današnjoj konferenciji za novinare koju je izgovorio odlazeći gradonačelnik Beograda je da institucije ove zemlje ne rade svoj posao. Da rade,  bi danas izveštavao o njegovoj izjavi pred pravosudnim institucijama ove zemlje, a ne sa nečega što je ličilo na sve drugo, sem na konferenciju za novinare“, istakao je.",Milivojević: Šapić prešao svaku granicu opasnim targetiranjem novinara,2024-10-29
"WeBalkans Program We Balkans (webalkans.eu) započeo je drugo izdanje kampanje „Napravljeno od nas“ koja se, kako je saopšteno, odvija od 23. do 31. oktobra 2024. godine i u okviru koje 12 influensera iz EU i sa Zapadnog Balkana putuje kroz šest država članica EU. „Nakon prethodnog izdanja ovog putovanja koje se odvijalo na Zapadnom Balkanu, ovogodišnja kampanja će povesti publiku u države članice EU, koje su se priključile kao deo poslednjih rundi proširenja EU, kako bi prikazala opipljivu korist koju im je donelo članstvo u EU. Prateći putovanje kroz oči i priče influensera, gledaoci će naučiti kako današnji mladi ljudi mogu da inspirišu slične transformacije na Zapadnom Balkanu“, navodi se u saopštenju. Do Temišvara na dva točka: Jeste li znali za granični prelaz samo za bicikliste? Ekonomija 13. okt 2024 2 Ekonomija 13. okt 2024 2 Kroz svoj sadržaj, influenseri će, kako se navodi, pokušati da prodube razumevanje i entuzijazam za integrisanje u Evropsku Uniju među mladima i građanima Zapadnog Balkana, inspirisani skorašnjim napretkom u integraciji u EU i transformativnim Planom rasta EU za Zapadni Balkan. We Balkans je program koji finansira DG NEAR (European Neighbourhood Policy and Enlargement Negotiations) i Evropska komisija.",Influenseri na putu po EU,2024-10-28
"Pripadnici MUP u Subotici podneli su prekršajnu prijavu zbog prekršaja iz Zakona o sprečavanju nasilja i nedoličnog ponašanja na sportskim priredbama protiv 34-godišnjeg državljanina Poljske nakon, incidenta na fudbalskoj utakmici između FK ""TSC"" iz Srbije i FK „Legija“ iz Poljske, koja je odigrana 24. oktobra u Bačkoj Topoli. On se sumnjiči da je bio u grupi gostujućih navijača koji su ulazili na severnu tribinu, gde je nekoliko minuta nakon početka utakmice došlo do napada na pripadnike Žandarmerije i tom prilikom dvojica žandarma su lakše povređeni. Povezane vesti Objavljeni snimci napada navijača na pripadnike policije Vesti 27. okt 2024 26 Vesti 27. okt 2024 26 Državljanin Poljske je doveden u PS Bačka Topola, a po nalogu Višeg javnog tužilaštva u Subotici, protiv njega je podneta prekršajna prijava. Državljanin Poljske je, uz zahtev za pokretanje prekršajnog postupka, doveden u Prekršajni sud u Subotici, gde mu je izrečena kazna od 20.000 dinara i otkaz boravka.",Prekršajna prijava protiv navijača Legije posle incidenta na utakmici u Bačkoj Topoli,2024-10-27
" Policijska uprava Pančevo potvrdila je da se u Osnovnoj školi ""Vasa Živković"" desilo nasilje, piše RTS. Policija je za događaj saznala iz medija, otišli su u školu, gde je obavljen razgovor. Direktor škole potvrdio je policiji da se desilo nasilje, u kome su učestvovale maloletne učenice, prenosi RTS. Obavešteno je Tužilaštvo i Centar za socijalni rad. Policija radi na prikupljanju podataka o događaju. Iz Tužilaštva još uvek nema potvrde i saopštenja. Povezane vesti: Tri učenice fizički napale vršnjakinju u Pančevu: „Nasilja u školama sve više, ne preduzimaju se mere“ Vesti 20. sep 2024 72 Vesti 20. sep 2024 72 Tužilaštvo o vršnjačkom nasilju u Pančevu: Naloženo prikupljanje izjava i dokaza Vesti 19. sep 2024 3 Vesti 19. sep 2024 3 Podsetimo, slučaj vršnjačkog nasilja koji ispituje policija na osnovu snimka sa društvenih mreža na kom se vidi kako tri devojčiće, tuku treću dogodio se sredinom septembra.",Policija ispituje slučaj nasilja u osnovnoj školi u Pančevu,2024-10-29
"Tog 30. oktobra 2014. tačno u 14 sati počeo je prvi roling. Time je počelo ovo uzbudljivo putovanje koje traje čitavu deceniju. Deset godina, svakog dana, pitali smo, proveravali, istraživali, ponekad išli glavom tamo gde se ni nogom ne ide, trpili udarce ispod pojasa... Sve u nadi da smo stekli Vaše poverenje. Pre deset godina, deceniju mlađi novinari  po prvi put ušli su među gole zidove zgrade na Novom Beogradu. Ali nakon višemesečnih priprema, kutije su raspakovane, a etar, bio spreman ili ne, dobio je nešto sasvim drugačije. Simboličnim odbrojavanjem emitovani su prvi kadrovi. Milan Šarić: „Dobar dan. Gledate , regionalni informativni program“. Maja Žeželj, zaštitno lice Dnevnika : Najbitnije mi je da prenesem informaciju, to je nešto što utiče na život Vesti 30. okt 2024 2 Vesti 30. okt 2024 2 Portal  10. rođendan dočekuje uz dobre rezultate: „Ne potcenjujemo svoju publiku jeftinim klikbejt naslovima“ Vesti 30. okt 2024 3 Vesti 30. okt 2024 3 Čestitke javnih ličnosti, kolega i predstavnika stranaka povodom rođendana  Vesti 30. okt 2024 10 Vesti 30. okt 2024 10 Od ovog trenutka smenilo se četrdeset godišnjih doba, a novinari  nisu propustili da isprate niti jedan suštinski važan događaj u Srbiji. Poštovali smo novinarski kodeks i donosiocima odluka postavljali nezgodna pitanja, a sve to vreme bili verovatno jedina redakcija u zemlji koja sme da se zavitlava i sa sopstvenim direktorom. Pogledajte kako smo mu čestitali ovaj rođendan. Četrdeset godišnjih doba kasnije,  i dalje postoji. To je to. To je vest sama po sebi. Da je spisak zabeleženih pritisaka i pretnji koje su dobijali novinari  u papirnoj formi, zgrada  morala bi da bude proširena kako bi stao. „Mi smo istrajali u našim namerama da budemo novinari i da deset godina ne odstupamo od toga. Da ne pominjemo fraze ‘istrajno, posvećeno’, ali to jeste to. Mi ni u jednom trenutku nismo odustali da budemo novinari, koliko god da smo imali pritiske. Oni su na sve moguće načine pokušavali od početka da nas, na neki način, disciplinuju. To je ono čemu smo se mi opirali i mislimo da svi novinari treba tako da se ponašaju“, objasnio je Igor Božić , programski direktor .  Najlepši rođendandski poklon novinarima redakcije  je poverenje. Ono se ne kupuje, već zaslužuje. I evo šta ste nam vi rekli: „Vi to lepo, pokažete kako jeste, bez ulepšavanja i prikrivanja, za profesionalnost i objektivnost u tom smislu, da se i dalje razvijate i da vas tako sa zadovoljstvom uvek gledamo.“ „Poželeo bih da ostanete isti još sto godina. I da budete još bolji, kritičniji na nepravdu i sve ostalo.“ „Da nastavite ovako, samo sa još iskrenijim i boljim programom.“ #related-news_0 : „Da li postoji neki gost, neka osoba iz javnog života u Srbiji koju biste voleli da vidite u našem programu?“ „Hahaha, voleo bih da vidim predsednika države u vašem programu.“ Probali više puta, neće. Poziv i dalje stoji. Ne samo za njega – novinari  svakodnevno šalju molbe za odgovore i intervjue ljudima koji odlučuju o sudbinama svih nas. Ne tako davno, gostovanja visokih funkcionera vladajuće stranke nisu bila čudna, ali već godinama na pozive  niko ne odgovara. To je svesna taktika, smatra producent .  Beograd „Mi ćemo da ih ignorišemo, opozicionari će da dolaze, stvorićemo sliku da su oni opozicioni medij tako što nas neće biti, formiraćemo 850 ostalih medija gde ćemo da idemo i da  prikažemo kao gubave“, naveo je Adam Santovac, izvršni producent . Znate vi da mi nismo gubavci. Inače ne biste bili na ovom kanalu.","– uzbudljivo putovanje koje traje čitavu deceniju: Pitamo, proveravamo, istražujemo",2024-10-30
"TANJUG/ SAVA RADOVANOVIĆ 'Verujem da na kraju mandata sledeće Vlade, to jest ove Vlade, koju ćemo sada da formiramo, završimo pregovore o članstvu sa EU, to znači do kraja 2024. godine"", izjavio je u junu 2020. predsednik Srbije Aleksandar Vučić, da bi sada ministar spoljnih poslova Marko Đurić tvrdio da će Srbija ""do 2027. završiti reforme za članstvo u EU"". Međutim, od dolaska na vlast Srpske napredne stranke konstantno se pomerao rok do koga bi Srbija trebalo da ""ispuni ono što je do nas"", a do sada su u pregovorima o članstvu sa EU zatvorena (privremeno) samo dva od 35 poglavlja, piše Istinomer. „Da priznamo nezavisno Kosovo i da uvedemo sankcije Ruskoj Federaciji, sutra bismo bili članica EU “, tvrdio je predsednik Srbije, podseća Instinomer . Pre samo nekoliko dana na RTS-u izjavio je Aleksandar Vučić: „Ne mogu da se saglasim da su zaglavljene (evrointegracije), ali da li tu ide sporo, da, ide sporo. Kako bih vam rekao, i kad god biste pomislili da je to zbog pravnog sistema, vladavine prava ili ne znam čega, ja ću vam reći – nije. Da priznamo nezavisno Kosovo i da uvedemo sankcije Ruskoj Federaciji, sutra bismo bili članica EU. Odmah! Odmah, po hitnom postupku. I bili bismo najbolja zemlja na svetu. Videli ste kako je ovo izgledalo sa Moldavijom, sa ovim referendumom. Zamislite da je tako u našoj zemlji bilo glasanje, da bude 12 odsto protiv nečega, a onda tokom noći, kada stižu glasovi iz dijaspore, okrene se pa bude 0,3 posto za onu drugu stranu koja njima odgovara i sve u redu. A ovde kad pobedite i sa 40 posto razlike valjda im ništa nije u redu, upravo zbog ove dve teme, a to je nepriznavanje Kosova i to je neuvođenje sankcija Ruskoj Federaciji.“ Povezane vesti „Pred Srbijom ima jako puno posla“: Izvestilac Picula za  o evrointegracijama, litijumu… Vesti 23. okt 2024 72 Vesti 23. okt 2024 72 Ponoš (SRCE): Picula će biti zgodan krivac za zastoj evropskih integracija Srbije Vesti 24. okt 2024 0 Vesti 24. okt 2024 0 Međutim, novoizabrani izvestilac Evropskog parlamenta za Srbiju Tonino Picula ističe da to nije baš tako, jer „pored toga postoji celi niz elementa specifičnih politika koje Srbija na svom putu do svog konačnog cilja mora i da ispuni“. S druge strane, predsednik Vučić napominje da je Srbija „dobro razumela poruku Evropskog parlamenta“ kada za izvestioca postavlja hrvatskog poslanika. Slično je reagovala i predsednica Skupštine Srbije Ana Brnabić („e, svaka vam čast, sve smo razumeli“), dok je potpredsednik Vlade Srbije Aleksandar Vulin bio direktniji: „U svakom zlu ima i nekog dobra, izbor Picule za izvestioca od čijeg mišljenja zavisi nastavak puta Srbije ka EU jasan je znak da od tog puta nema ništa i da EU Srbiju želi u svojim redovima kao Hrvatska Srbe u Vladi i Saboru“. Ipak, samo nekoliko dana pre izbora Picule, ministar spoljnih poslova Marko Đurić, na sastanku sa novim norveškim specijalnim izaslanikom za Zapadni Balkan Eirikom Nestasom Matisenom obećao je da će Srbija do 2027. završiti sve neophodne reforme za članstvo u EU. A krajem avgusta predsednik Srbije je na Globalnom bezbednosnom forumu „GLOBSEC 2024“ u Pragu izjavio da „nije optimista“ po pitanju pridrživanja Srbije EU do 2028, navodeći da je njegova procena da se to neće dogoditi pre 2030. godine. „On je izjavio da ne veruje da će zemlje kandidati iz regiona postati članice EU pre 2030. godina, dodavši da će do te godine Ukrajina biti prva sledeća zemlja koja će se pridružiti Uniji. ‘Nakon toga, verujem da će Srbija, Albanija, Crna Gora i nadamo se, ako Bugari dozvole (Severnoj) Makedoniji da se pridruži, verujem da će se i oni pridružiti, ali nakon što se Ukrajina pridruži. To je ono u što ja verujem, videćemo da li sam u pravu ili ne’. Na konstataciju predsednika Crne Gore Jakova Milatovića da Srbija šalje nejasne poruke gde želi da bude, Vučić je odgovorio da i danas ima vrlo jasnu poruku o evropskom putu, ali i da su mnogi ljudi iz regiona, zajedno sa nekim drugima, uvek insistirali na tome da ta poruka nije dovoljno jasna, jer se to uklapalo u njihov narativ. ‘Ne biste vi bili toliko dobri da ne postoji nevaljala Srbija“, rekao je Vučić u avgustu ove godine, preneo je Tanjug. I u maju ove godine Vučić je kazao kako će zemlje Zapadnog Balkana do 2030. čekati na pridruživanje EU i da je to „u redu“, naglašavajući da mu „inteligencija govori da je u pravu“. „Znam da nećemo biti deo Evropske unije, niko od nas, pre Ukrajine. Kada ćemo ući u Evropsku uniju, da li ćemo ući zajedno sa Ukrajinom, to je drugi problem. Vi imate vaše mišljenje, ali moja inteligencija meni govori da sam ja u pravu. I naravno, to je nešto što se trenutno događa. Verovatno ćemo čekati još nekih šest godina, što je takođe u redu. U vašim zemljama je možda Evropska unija toliko popularna, u mojoj zemlji nije toliko popularna kao što ni mi nismo toliko popularni, iako smo mi najveći deo ovog regiona. Nećemo mi nikada pričati loše stvari o važnosti ove inicijative“, naveo je Vučić u maju na B92. Ali, pre punih 11 godina, na proslavi petog rođendana Srpske napredne strane, tadašnji predsednik te partije Aleksandar Vučić bio je uveren da će do 2020. Srbija postati punopravna članica EU. “Mi ne krijemo da je naš cilj i ja ću to večeras prvi put otvoreno reći pred vama, naš cilj je da Srbija do 2020. godine postane punopravni član Evropske unije i mi ćemo taj zadatak da ostvarimo. I vi znate, za razliku od drugih kada mi kažemo da ćemo naš zadatak da ostvarimo, onda je to sigurno“, siguran je bio pre 11 godina Vučić. I mesec dana ranije govorio je da bi rok za ulazak u EU trebalo da bude 2020, a „možda da probamo i pre toga“. „Mislim da mi moramo da sebi kažemo da li 2020. ili 2027. Govorim o realnim datumima. I ja mislim da naš cilj treba da bude 2020. ulazak u EU. Pre toga će nam se mnogo toga omogućiti. Možda da probamo i pre toga, ali ja govorim o tome što treba da bude naše poslednje vreme za ulazak Srbije u EU i mislim da to možemo da postignemo“, insistirao je. Ukoliko se sprovedu reforme, završetak pregovora sa EU moguć je za šest godina, bio je uveren Vučić na kraju 2013. godine. „Govoreći o članstvu Srbije u EU, prvi potpredsednik Vlade ocenio je da je cilj 2020. godine teško ostvariv, ali moguć. Vučić je rekao da je moguć završetak pregovora za šest godina i punopravno članstvo u Uniji ukoliko sprovedemo reforme“, preneo je RTS tada. Spremni do 2018. Na početku 2014. istakao je da do 2018. godine Srbija mora da završi svoje obaveze, a onda je na EU da li će je primiti u članstvo 2020. godine. „Prvi potpredsednik vlade Aleksandar Vučić poručio je danas da je cilj Srbije da posao oko pristupanja EU završi do 2018. godine, a da očekuje da će 2020. Srbija postati punopravni član Unije. ‘Naš cilj je da sve što je do nas završimo do 2018, a onda nije više na nama da li ćemo u EU biti primljeni 2020“, rekao je Vučić novinarima u Vladi Srbije, navedeno je na sajtu SNS-a. Pola godine kasnije, posle vanrednih parlamentarnih izbora, Vučić, sada kao predsednik Vlade Srbije, izjavljuje da „nikada nije lagao naš narod“ da će Srbija do 2020. biti deo EU, već da ćemo do 2019. „mi da ispunimo ono što je do nas“. „Nikada nisam lagao naš narod u Srbiji i da kažem bićemo sigurno do 2020. deo Evropske unije. Ja sam rekao da ćemo mi da ispunimo ono što je do nas, ono što mi možemo i što moramo da uradimo do 2019, a onda je na Austriji, Nemačkoj, Francuskoj i drugim evropskim zemljama da donesu odluku da li žele da nas prime u EU ili ne“, kazao je Vučić, preneo je FoNet. Prošle su i 2018. i 2019, a polovinom 2020. Vučić navodi kako veruje da će do kraja mandata Vlade, koja treba da se formira posle još jednih parlamentarnih izbora, Srbija završiti pregovore sa EU o članstvu, dodajući da bi „bilo realno“ da 2026. „postanemo članica EU“. „Verujem da na kraju mandata sledeće Vlade, tj. ove Vlade, koju ćemo sada da formiramo, završimo pregovore o članstvu sa EU. To znači do kraja 2024. godine. Što znači da bi bilo realno da 2026. postanemo članica EU. To je moja nada, to je moje verovanje, a ja više od toga ne mogu da vam kažem. (…) Mislim da je suština odnosa upravo u ovom trenutku, i u budućnosti će biti, između Srbije i EU, odnosno kako da Srbija ubrza svoj put, ali i kako da Srbija dobije garancije od EU da ukoliko ispuni ono što se od nje traži, pre svega po pitanju različitih reformi i, naravno, pre svega zbog naših građana, da može da dobije zeleno svetlo u Evropi“, rekao je Vučić, preneo je RTV 2020. godine. Skoro godinu dana kasnije, u maju 2021, Vučić navodi da i pored toga što bi Srbija „volela da postane članica EU“, ona je „nikada neće prihvatiti kao punu članicu“, čak i ako ispuni sve uslove. Povezane vesti Vučković: Proširenje ponovo u fokusu EU, Srbija treba da proceni da li to može da iskoristi Vesti 25. okt 2024 6 Vesti 25. okt 2024 6 Zečević: EU se pita da li sme da se kocka – da Srbija počne da razmišlja o BRIKS-u kao o alternativi EU Vesti 25. okt 2024 12 Vesti 25. okt 2024 12 „Srbija bi volela da postane članica Evropske unije, ali i ako ispuni sve potrebne uslove, Unija je nikada neće prihvatiti kao punu članicu, izjavio je predsednik Srbije Aleksandar Vučić u Pragu za češki javni servis Radio Plus (Česky rozhlas Plus). On je u tom kontekstu rekao da mnogo treba da se uradi da se poboljša vladavina prava, ali da je pitanje Kosova veliki problem. ‘Srbija ne priznaje nezavisnost Kosova, a 22 zemlje članice od 27 ga priznaju’, rekao je Vučić i obećao da će se Srbija približiti standardima i političkim pozicijama u vezi sa spoljnopolitičkim pitanjima EU. On je naveo da je otvoreno rekao Briselu da Srbija ima sopstvene interese, koje mora da brani. ‘Ne možemo da pucamo sebi u nogu ako imamo podršku Rusije i Kine u vezi sa našim teritorijalnim integritetom. I zato, zašto bismo rekli išta protiv njih“, rekao je u maju 2021. Vučić, prenela je Slobodna Evropa. U septembru te godine, na Strateškom evropskom forumu na Bledu, Vučić saopštava da „entuzijazam za pristupanje, ne samo u Srbiji, više ne postoji kao što je nekada postojao“. „Pošto sam jedini koji predstavlja zemlju koja nije članica EU nemam pravo da delim kritiku o budućnosti EU i zato ću govoriti o srpskom putu u Uniju. EU je najbolje mesto na svetu za građane po pitanju životnog standarda, demokratije, ljudskih prava. U to nema sumnje’, kazao je Vučić i dodao da EU gubi ekonomski značaj u svetu. Vučić je rekao da svi govore o vladavini prava, zelenoj agendi, a kada se dođe do Zapadnog Balkana kaže se da taj region kulturno pripada EU i da će jednog dana postati članice. ‘Kazao bih sada nešto iskreno i nadam se da se nećete ljutiti. Entuzijazam za pristupanje, ne samo u Srbiji, više ne postoji kao što je nekada postojao. Krenuli smo da nalazimo svoje načine za podsticanje privrednog rasta“, naveo je on, a preneo je Tanjug. Realizam i(li) pesimizam Neposredno nakon napada Rusije na Ukrajinu, u februaru 2022, u Srbiji je bila u toku još jedna predizborna kampanja, a predsednik Srbije i predsednik (raspuštene) Skupštine Ivica Dačić upoznavali su javnost sa stavom države prema aktuelnim događajima. Dačić je izražavao sumnju u mogućnost prijema Srbije u EU, dok je Vučić nastojao da ostavi utisak nekoga ko se opravdano nada. „Šta će nama doneti osuda Rusije? Hoće li SAD da povuku priznanje Kosova? Hoće li prestati da traže učlanjenje Kosova u međunarodne organizacije? A, sa druge strane, osuda Rusije i uvođenje sankcija će pomoći da Kosovo dobije nezavisnost. I neko sada nas pita šta ćemo mi da radimo. Što nas pitate? Mi ćemo da radimo u interesu Srbije. I zato mislim da je odluka koju je doneo predsednik Republike, odnosno Savet za nacionalnu bezbednost, visoko državno odgovorna. Neki mediji su objavili da smo se mi nešto svađali, a nismo se svađali nego smo raspravljali o formulaciji. Možda su moje formulacije, svakako, verovatno, bile malo oštrije, jer nisam u mandatu i nemam takvu vrstu odgovornosti. Ali, generalno gledano, mi, kada bismo uvodili sankcije i narušili naše odnose sa Rusijom i Kinom, mi bismo odsekli granu na kojoj sedimo i čuvamo naš državni i nacionalni interes. A sa druge strane, da li imamo bilo kakvu, da tako kažem, šargarepu? Šta, nećemo ući u EU 2030. nego koje godine, ako ovo ne uradimo? 2050?“, pitao je Dačić. Vučić : Ja se nadam da hoćemo. Dačić : Dobro, ti se nadaš, ali ja pričam šta je realno. Svi se mi nadamo. Vučić : Ja mislim da ja pričam realno. Dačić : Svi se mi nadamo. Ja samo kažem da to više ne pali. Ovaj narod tome više ne ve… Sada je narod uplašen time što će neko nama sada da preti iz Brisela. Na tvrdnju tadašnje ministarke za evropske integracije Jadranke Joksimović da Srbija „u narednih pet do sedam godina može da računa na članstvo“, Vučić odgovara da nije toliki optimista. „Uvek sam bio neko ko je realista, ali Jadranka svakako dobro zna odnose u EU. Zavisi od geopolitičke situacije. Sada ste mogli da vidite da kada je to u geopolitičkom interesu EU možete da dobijete kandidatski status i da u smislu pripreme za članstvo u EU ništa ili malo toga ste uradili. Ali, geopolitički im odgovara. Oni koji su uradili mnogo više, poput Albanije, Severne Makedonije, BiH, nisu dobili ništa. Tako da, verovatno, ona to zna bolje nego ja. Ne znam, ja nisam takav optimista, uvek sam, čini mi se… Uvek se uzdam najviše… Naravno da je naš put evropski put i da na njemu moramo da istrajemo, ali pre svega se uzdam u naše snage i za mene je najvažnije, da budem sasvim otvoren prema vama, to da smo mi pokazali da možemo svojim radom, opstajući i ostajući na evropskom putu, ali čuvajući i svoja tradicionalna prijateljstva, da zemlju toliko unapredimo, do gotovo neprepoznatljivosti“, naveo je Vučić u leto 2022. godine, na TV Pinku. U oktobru 2022. predsednik Srbije izjavljuje da suština predloga za rešavanje pitanja Kosova, koji su iznele Francuska i Nemačka, jeste da Srbija dopusti ulazak Kosova u međunarodne institucije i organizacije, uključujući UN, a da će zauzvrat dobiti „brzi ulazak u EU“. „Što se tiče samog papira, ja ne mogu da ulazim u detalje, jer taj papir i dalje nije javan, ali ću reći šta je suština. Suština je u tome da Srbija dopusti ulazak Kosova u sve međunarodne institucije i organizacije, uključujući i UN. Srbija će za to, nije to precizirano, ali dobila bi brzi ulazak u EU i verovatno značajne ekonomske koristi. (…) Rekao sam da je za Srbiju i zbog Ustava, ali ne samo zbog Ustava naše zemlje, neprihvatljivo da Kosovo bude članica UN i to će nositi svoje posledice“, tvrdio je u oktobru 2022. godine, preneo je RTS. Već narednog marta, dodao je: „Imamo mnogo toga još da uradimo na razvoju demokratije, prava ljudskih i sloboda, u mnogo oblasti još da napredujemo, ali moram da budem sasvim iskren, znam i neke zemlje EU koje po tom pitanju nisu mnogo ispred nas ili nisu uopšte.“ Tih dana ponovio je da se Srbija nalazi na evropskom putu. „Srbija bi želela da postane punopravni član EU. Ali, Srbija zna, takođe, da to ne zavisi uvek samo od nas. Da bismo mi ispunili ono što se od nas i formalno očekuje jeste mnogo toga vezanog za Prištinu i naš dijalog sa Prištinom. Takođe, ono što, čini mi se, smo uvek sa radošću prihvatali to je da moramo još mnogo reformi da obavimo i ponosimo se reformama u oblasti pravosuđa koje smo proveli od januara meseca do danas. I verujem da će u maju Evropska komisija to prikazati u svojim izveštajima. Imamo mnogo toga još da uradimo na razvoju demokratije, prava ljudskih i sloboda, u mnogo oblasti još da napredujemo, ali moram da budem sasvim iskren, znam i neke zemlje EU koje po tom pitanju nisu mnogo ispred nas ili nisu uopšte. I ne mislim da su to ključni razlozi po kojima će neko da ceni da li pripadamo porodici evropskih naroda ili ne. Naprotiv, kada sam rekao da ne zavisi samo od nas, zavisi i od političke situacije i političkih odnosa u samoj EU, različitih blokova, različitih interesa. Neću da pričam samo o tome da je postojao zamor u odnosu na proširenje, to je bila jedna tema, danas imate mnogo drugih tema i ne zaboravite da je Srbija u proteklih godinu dana bila bezbroj puta optuživana kao neko ko jedva čeka da po Putinovom nalogu remeti odnose u regionu, da ćemo da napadnemo jedne, pa druge, pa treće i tako dalje. I sve se to pokazalo kao notorna laž i nikoga nije bilo briga da kaže ‘izvinite Srbi, izvinite građani Srbije, što smo obmanjivali svetsku javnost o vašoj ulozi’, ali i to je dovoljno govorilo o raspoloženju unutar EU za prijem novih članica“, kazao je. U avgustu 2023, posle sastanka sa predsednikom Ukrajine Volodimirom Zelenskim u Atini, Vučić je govorio o „objektivnim razlozima u samoj Uniji”, zbog kojih nije realno očekivati proširenje EU. „Razgovarali smo o strateškim stvarima, takođe, i mislim da je važno da kažem da mi moramo da znamo da očekujemo u decembru, da i više od samog datuma za otpočinjanje pregovora dobiju Moldavija i Ukrajina. One su dobile kandidatski status, sad treba da dobiju i datum za otpočinjanje pregovora, sad očekujem da dobiju i više od toga. Što se nas drugih tiče… Za nas je važno ovo što je najavila gospođa Fon der Lajen sa tom politikom rasta i podrškom politici rasta, to nam je zaista od velikog značaja. Ali, mi moramo da imamo u vidu šta je apsorpciona moć EU, dakle oni u ovom trenutku od 27 zemalja imaju 10 zemalja koje finansiraju sve ostale. Pričamo o realnim stvarima, pustite maštarije. Ja sam čuo i sinoć maštarije nekih koji su bili gosti, koji kao deca pričaju o tome kako će prekosutra da postanu članovi EU, prosto nije realno. I to ne zbog toga što će uvek da vam nađu – ‘aha, ne valja ti što ti pomoćnik zamenika osnovnog tužioca i zamenik zamenika pomoćnika višeg tužioca nije postavljen na taj i taj način’, što će uvek nešto da izmisle na takav način, već zato što postoje objektivni razlozi u samoj Uniji“, kazao je na TV Pink u avgustu 2023. godine. Ako vi stavite članstvo Kosova u UN kao deo poglavlja 35, onda nam je jasno da ne želite Srbiju, izjavio je predsednik Srbije u decembru 2023. “Ja ne mislim da je moguće da to bude u celini deo progovaračkog poglavlja zato što bi time defakto zatvorili vrata za Srbiju. Postoje stvari koje smo mi rekli šta je to što hoćemo da implementiramo, kako i to sam nebrojeno puta rekao i Šolcu i Makronu i svima drugima, šta je to što je apsolutno nemoguće. Ako vi stavite članstvo Kosova u UN deo poglavlja 35, onda nam je jasno da ne želite Srbiju. Ne verujem da je to moguće i prosto mislim da takvu odluku neće doneti. Što se tiče drugih stvari u Briselu kojima su govorili o tome da smo mi spremni da otvorimo klaster ceo, što je više poglavlja odjednom, ja znam da jesmo. I u tom ekonomskom i energetskom smislu mi smo dovoljno spremni i, čini mi se, ne samo da otvorimo, već i posle izvesnog perioda ili posle kratkog perioda i zatvorimo ta poglavlja, ali su oni dodali da to zavisi naravno od razgovora sa Prištinom. Tako da je za mene važno i to da ljudi vide, važno je da budemo na evropskom putu, važno je da pošaljemo i dobre poruke po tom pitanju, ali je važno da ljudi vide da zemlja dobro radi. Da i naša ekonomija, da i kada radimo na energetici da radimo dobre stvari za zemlju, da radimo ono što podržava EU, a da u stvari to zavisi od političkih kriterijuma, a to je uvek Kosovo i Metohija“, prenao je Vučićeve reči RTS. A nakon što su u aprilu ove godine ministri inostranih poslova država članica EU usvojili izmene poglavlja 35 u pristupnim pregovorima sa Srbijom, koje se odnose na obaveze preuzete Sporazumom o normalizaciji odnosa sa Kosovom postignutim u Briselu i njegovim Aneksom o primeni dogovorenim u Ohridu, u Beograd dolazi evropski komesar za proširenje Oliver Varhelji. On je izjavio kako se nada da će Srbija postati članica EU pre isteka mandata naredne Evropske komisije 2029. godine, dok je predsednik Srbije poručio: „Moja je procena, zapamtite moje reči, nisam to čuo ni od koga iz Evrope, kad god da bude ulaz niko neće ući pre, možda samo simultano, istovremeno sa Ukrajinom“. “Mi smo danas od komesara Varheljija mogli da čujemo jedan optimističan plan. On očekuje da u narednom mandatu se napravi veliki ‘Big beng’ ili veliko proširenje Evropske unije, u kojem bi trebalo da učestvuje Srbija. To bi za nas bile izuzetne vesti, osim što mi smo, nažalost, to više puta slušali. Ali, posmatrajući geopolitičku situaciju, poznavajući, znajući ozbiljnost i odgovornost gospodina Varheljija, verujem da je govorio i iz srca i iz glave koliko i zna i koliko je moguće predvideti te događaje. Ja nisam siguran da je toliko godina unapred moguće sve predvideti, ali mi ćemo da se spremamo, da budemo što bliži i ja se nadam da, ukoliko nam ono što je s pravom zamerio Oliver Varhelji, a to je naša neusaglašenost sa njihovom spoljnom politikom, ne bude smetnja, sasvim sam siguran da ćemo otvoriti i treći klaster, mnogo novih poglavlja i da ćemo se približiti ukupnom otvaranju gotovo svih poglavlja do kraja godine. To bi bio veliki zamajac i veliki pomak napred, a šta da ja radim… Nismo mi baš savršeni da možemo da ispunimo sve što se od nas traži. Ono što kažemo da ćemo da ispunimo to ćemo da ispunimo, ali još Vlada Srbije i predsednik Srbije ne funkcionišu po principu faksa i mejla da nam se pošalju, da nam neko pošalje i da onda mi moramo to da slušamo. Prosto, onda nam nije potrebna ni Vlada ni predsednik“, rekao je Aleksandar Vučić u maju ove godine.","Do 2020, ovaj 2024, ne – 2026. (majke mi): Kako se od dolaska SNS na vlast pomerao rok ulaska Srbije u EU",2024-10-25
" Narodni poslanik Pokreta slobodnih građana (PSG) Vladimir Pajić ocenio je da aktuelna vlast pokušava da sa sebe skine odgovornost za katastrofalnu ekonomsku politiku tako što krivi druge, u ovom slučaju trgovce. Reagujući na izjavu premijera Srbije Miloša Vučevića da država nije kriva za cene u trgovinama Pajić je rekao da vlast krivi male trgovinske radnje i trgovce, dok istovremeno građani plaćaju neosnovanu akcizu na proizvode poput kafe i dok je akciza na gorivo – ogromna. Vučević o cenama namirnica: Trgovci ‘skidaju kožu’ s leđa građana, nije država kriva Vesti 28. okt 2024 173 Vesti 28. okt 2024 173 Poslanik PSG je dodao da upravo vlast organizovano reklamira siromaštvo, ali da im akcija sa parizerom očigledno nije uspela, pa nakon propasti mera usmerenih na kontrolu cena Vučević opet krivicu prebacuje na građane koji jedva spajaju kraj sa krajem. „Licemerno je kriviti privredu za stanje u državi kad imate jednu od najvećih cena goriva u Evropi i katastrofalne uslove za poslovanje. PSG se zalaže za državu koja će obezbediti ravnopravne uslove za sve, koja sprečava monopole i pruža podršku malim i srednjim preduzećima. Naša je politika okrenuta ljudima i njihovom prosperitetu“, zaključio je Pajić. Premijer Srbije Miloš Vučević kazao je jutros da država nije kriva za visoke cene životnih namirnica i da trgovci treba da se urazume, jer nije u redu da „skidaju kožu s leđa građanima“.","Pajić: Vučević za rast cena krivi trgovce, a građani plaćaju ogromne akcize državi",2024-10-28
" Nekadašnji načelnik Uprave za odnose sa javnošću Vojske Srbije Petar Bošković tvrdi da je bivši ministar odbrane Dragan Šutanovac izabran za novog ambasadora Srbije u Vašingtonu i da se čeka kraj izbora u Americi da ta vest bude obelodanjena. U prilog svojih tvrdnji, on navodi da sin Šutanovca već stanuje u pomoćnom objektu rezidencije ambasadora i ""gori struju od narodnih para"". Za to vreme, Šutanovac ćuti. Duže od godinu dana u srpskoj javnosti kruže priče da će Dragan Šutanovac, bivši predsednik Demokratske stranke i ministar vojni, biti postavljen za ambasadora Srbije u Americi. On je to uporno demantovao, piše Nova.rs . Prema informacijama bivšeg načelnika Uprave za odnose sa javnošću Vojske Srbije Petra Boškovića, to je već gotova stvar. „Otkad se Marko Đurić vratio, Srbija nema ambasadora u Vašingtonu. Ali ima rezidenciju. Praznu. Ima i kuću za domara. Ona nije prazna. U nju se već uselio sinak. Za ambasadora još nije ni zatražen agreman, ali mlađani Šutanovac već gori struju od narodnih para. Vlast je vlast“, napisao je Bošković na svom Iks nalogu. Otkad se Marko Đurić vratio,Srbija nema ambasadora u Vašingtonu. Ali ima rezidenciju. Praznu. Ima i kuću za domara. Ona nije prazna. U nju se već uselio sinak. Za ambasadora još nije ni zatražen agreman, ali mlađani Šutanovac već gori struju od narodnih para. Vlast je vlast. pic.twitter.com/1ex6dWI1q6 — Bošković Petar (@PetarBoskovic61) October 24, 2024 U izjavi za Novu, Bošković kaže da je informacije dobio iz više izvora. „Iz Ministarstva spoljnih poslova sam dobio potvrdu da je Dragan Šutanovac konkurisao za poziciju ambasadora Srbije u SAD. A onda sam iz Amerike dobio informaciju i fotografije da njegov sin koristi kuću namenjenu za domara u Vašingtonu. Takođe, rečeno mi je i da se samo čeka kraj američkih izbora u januaru 2025. godine, kako bi onda Šutanovac i zvanično preuzeo ovu funkciju“, rekao je Bošković. Dodao je da nije prvi put da nečija deca koriste nešto što im ne pripada. „Mislim da treba pitati Ministarstvo spoljnih poslova na osnovu čega je Šutanovac u čitavoj priči, jer ono mora da ima u evidenciji ko koristi a ko ne koristi rezidenciju. Mada to nije prvi put da deca koriste nešto što im ne pripada, i to mimo protokola i normativno pravne regulative. Ako informacija, ipak, nije tačna, ja ću se rado izviniti“, poručio je Bošković. Da li je informacija tačna pitali smo Dragana Šutanovca, međutim, na naše poruke nije odgovorio.","Bošković: Šutanovac ide u Vašington, njegov sin već stanuje u objektu rezidencije ambasadora",2024-10-25
"U Bosanskoj Krupi pojačane su mere bezbednosti od sinoć kada je maloletnik u policijskoj stanici nožem usmrtio jednog policajca, a drugog teško ranio. Ovo krivično delo okarakrterisano je kao terorizam, a maloletnik ubica, prema važećem zakonu, neće krivično odgovarati.  Sarajevo preneo je da je maloletni E.S. (14) ušetao u policijski stanicu oko 20.40 i da su se u tom trenutku nalazili dvojica policajaca. Nakon što ga je jedan upitao kuda je krenuo, maloletnik ga ga je ubo nožem tri puta, a treći je bio fatalan po policajca. Drugi policajac, je pokušao da onesposobi maloletnika koji je mahao nožem i tom prilikom zadovio višestruke povrede u predelu stomaka i glave. Policajac je nakon operacije u Kantonalnoj bolnici “dr. Irfan Ljubijankić” u stabilnom stanju. Maloletnik je odmah sinoć uhapšen i pod nadzorom je policijskih organa. Međutim, kako su danas naveli iz Tužilaštva USK, budući da je reč o mlađem maloljetniku on neće moći krivično da odgovara i da u takvim slučajevima Krivični zakon predviđa vaspitne mere. Maloletni ubica policajca iz Bosanske Krupe ne može krivično da odgovara Region 25. okt 2024 3 Region 25. okt 2024 3 Maloletnik ubio policajca, drugog teško ranio u Bosanskoj Krupi Region 24. okt 2024 1 Region 24. okt 2024 1 Ovo krivično delo okarakterisano kao terorizam. U Bosanskoj Krupi su pojačane mjere sigurnosti, a jake policijske snage su gotovo na svakom koraku bile tokom noći. Glavna kantonalna tužiteljka Unsko-sanskog kantona Merima Mešanović istakla je da će u ovaj slučaj biti uključen i Centar za socijalni rad koji će izvršiti anamnezu maloetnika. “Radi se o maloletniku koji ima nepunih 15 godina i prema Krivičnom delu se smatra maloletnikom. Za ovo krivično delo je predviđena doživotna ili kazna zatvora od 10 godina. Prema Krivičnom zakonu FBiH ovom maloletniku se ne može izreći takva kazna niti kazna zatvora jer je reč o mlađem, a ne starijem maloletniku. S obzirom na to, njemu se mogu izreći zavodske mere, odnosno, upućivanje u vaspitno-popravni dom u trajanju od pet godina”, poručila je Mešanović. Ukoliko se utvrdi da je maloletnik podstrekivan na ovo krivično delo i ti će pojedinci, kako je istakla, biti obuhvaćeni istragom i procesuirani. “Već smo stupili u kontakt sa Tužilaštvom BiH i svako ko je umešan i podstrekivao na ovo krivično delo biće procesuiran”, zaključila je Mešanović. Nešić: Teška i jeziva situacija „Želim da izrazim saučešće porodici nastradalog policajca, da drugom poželim brzo ozdravljenje. Kao čovek sam nezadovoljan obraćanjem Tužilaštva, nisu nam rekli ništa o tome šta zanima javnost. U javnosti su se pojavile informacije da se radi o detetu čiji je otac pripadnik ekstremnog verskog pokreta. Ne mogu oni na pres konferenciji reći da ne poseduju neke informacije, a mi u medijima imamo informacije da je to taj dječak uradio jer je protivnik EU, da mu je otac pripadnik vehabijskog pokreta”, kazao je ministar sigurnosti BiH Nenad Nešić za . Konaković: BIH neće biti leglo terorizma Elmedin Konaković, ministar spoljnih poslova Bosne i Hercegovine poručio je da BiH nikad nije niti će biti leglo terorizma. “Sada je zvanično da se radi o terorizmu i to ukazuje na potrebu dodatne energije ili dodatnih napora kako bismo prevenirali svaki sličan događaj. Želim da izrazim saučešće porodici ubijenog policajca. Ova pošast je nešto što traži našu punu pažnju, posebno jer se radi o maloletnoj osobi i pozdravljam one koji rade na prevenciji toga”, naveo je Konaković. Pogledajte i:",Detalji napada u Bosanskoj Krupi: Maloletnik ubica policajca izbo tri puta,2024-10-25
"Da li će prosvetni radnici posle novih razgovora u Vladi održati protest 1. novembara u Beogradu, sada je neizvesno, ali je izvesno da će prosvetarima iz Niša biti otežan dolazak na taj skup. Kako je za  potvrdio Vladan Ćirić iz Unije sindikata prosvetnih radnika, ljudi iz BIA i MUP-a upozorili su prevoznike da ne bi bilo dobro da voze prosvetare u Beograd. Ćirić veruje da će to samo dodatno motivisati prosvetare iz Niša da se pridruže protestu. Sindikat: U štrajku upozorenja nisu učestvovali svi vrtići, zaposleni uplašeni – tražili da ih izbrišu sa spiska Vesti 29. okt 2024 12 Vesti 29. okt 2024 12 Prosvetni sindikati: Stupamo u štrajk 1. novembra Vesti 21. okt 2024 44 Vesti 21. okt 2024 44 „Dobili smo informacije da su imali posetu inspektora i da ne voze na protest u Beograd. I u drugim gradovima je slična situacija, kontaktirao sam Kragujevac, rečeno je da su i sa njihovim prevoznicima obavljeni razgovori i da su im sugerisali da ne voze prosvetne radnike. To je nezamislivo. Ovo što se pokušava je krajnji bezobrazluk, nešto što prevazilazi sva naša očekivanja, dotakli smo dno dna“, rekao je Ćirić za . Za objašnjenje smo kontaktirali MUP u Nišu i press sližbu BIA odmah po dobijanju informacije o pritiscima na prevoznike, ali nisu odgovorili do ovog momenta. Vlada Srbije ponudila je danas , na sastanku sa prosvetnim sindikatima, povećanje plata za 11 odsto za sve zaposlene u obrazovanju, od 1. januara naredne godine, rečeno je agenciji Beta posle sastanka. Ranija ponuda aktuelne Vlade bila je da nastavnom osoblju zarade budu povećane za 12 odsto, a ostalima koji rade u prosveti za osam procenata. Predstavnik Foruma srednjih stručnih škola Milorad Antić je kazao da je na sastanku sindikatima ponuđena i jednokratna isplata od 15.000 dinara do 9. januara. Sindikati prosvetnih radnika su u septembru i oktobru organizovali proteste u Beogradu i više gradova u Srbije, kao i štrajkove po školama, nezadovoljni prethodnom ponudom Vlade.",Pritisak na prevoznike iz Niša da ne dovoze prosvetare na protest: „Upozorenje iz BIA i MUP“,2024-10-29
" Radnici niške Direkcije za javni prevoz podneli su krivičnu prijavu protiv gradonačelnika Niša Dragoslava Pavlovića zbog imenovanja Saše Novićevića za vršioca dužnosti direktora tog preduzeća, jer tvrde da on ne ispunjava uslove za tu funkciju, prenose danas Južne vesti. Iz Posebnog odeljenja za suzbijanje korupcije Višeg javnog tužilaštva u Nišu Južnim vestima potvrđeno je da su dobili krivičnu prijavu protiv Pavlovića, potpisanu sa „zaposleni JKP Direkcija za javni prevoz grada Niša“. Naveli su da je u toku predistražni postupak i da proveravaju navode iz prijave. Novićevića je za novog v. d. direktora Direkcije najpre predložilo Gradsko veće, kojim predsedava gradonačelnik Pavlović , a zatim su tu odluku izglasali i odbornici Skupštine Niša na sednici 10. i 11. oktobra. Zaposleni u Direkciji za javni prevoz grada Niša u krivičnoj prijavi tvrde da Novićević ne ispunjava uslove za obavljanje te funkcije i da je Pavlović, kao predlagač, „obmanuo“ Skupštinu grada i ugrozio poslovanje javnog preduzeća postavljanjem „nestručnog lica“ za v. d. direktora. Novi gradonačelnik Niša: Elektroinženjer koji svira gitaru i razume se u rukomet Vesti 13. avg 2024 48 Vesti 13. avg 2024 48 Tvrde da Novićević ne ispunjava uslove jer ima diplomu master menadžera industrijsko-ekonomskog menadžmenta Univerziteta Union – Nikola Tesla, a ne diplomu inženjera saobraćaja ili inženjera mašinstva, kao što propisuju uslovi. Kao razloge navode i to što, kako tvrde, nema nikakvo radno iskustvo iz poslova gradskog prevoza u javnim preduzećima, kao i to što je predsednik Opštinskog odbora SNS Pantelej, ali i predsednik Skupštine te opštine. Više je nego očigledno da je prekršen zakon prilikom predlaganja Saše Novićevića jer nema odgovarajuće zvanje, nema nikakvo radno iskustvo iz oblasti gradskog prevoza, jer je zaposlen u niškom Vodovodu i ima aktivnu političku funkciju u vladajućoj stranci, navode zaposleni u krivičnoj prijavi.",Podneta krivična prijava protiv gradonačelnika Niša Dragoslava Pavlovića,2024-10-30
"Tanjug/AP Photo/Geert Vanden Wijngaert Predsednica Evropske komisije Ursula fon der Lajen u nastavku posete Zapadnom Balkanu doputovala je danas iz Skoplja u Sarajevo. Na Međunarodnom aerodromu u Sarajevu Fon der Lajen je dočekao ministar spoljnih poslova BiH Elmedin Konaković. Odmah potom, uputila se ka Donjoj Jablanici, koja je početkom oktobra pogođena razornim poplavama i odronima. Sutra ujutro ona će održati sastanke s članovima Predsedništva BiH i predsedavajućom Saveta ministara BiH Borjanom Krišto posle čega putuje za Beograd. Povezane vesti Klanjana kolektivna dženaza za nastradale u poplavama u Donjoj Jablanici Region 15. okt 2024 0 Region 15. okt 2024 0 Majka iz Jablanice plivala kroz mulj da spasi četvorogodišnjeg sina Region 08. okt 2024 0 Region 08. okt 2024 0",Ursula fon der Lajen stigla u BiH: Odmah otputovala u posetu poplavljenoj Donjoj Jablanici,2024-10-24
"Onima koji deo  tima od samog početka, programski direktor Igor Božić uručio je prigodne poklone. Pogledajte u videu ko su ljudi zahvaljujući kojima gledate baš ovakav . Čestitke javnih ličnosti, kolega i predstavnika stranaka povodom rođendana  Vesti 30. okt 2024 10 Vesti 30. okt 2024 10 „Da trajete još 100 godina“, „da budete još kritičniji na nepravdu“: Građani povodom 10. rođendana  Vesti 30. okt 2024 20 Vesti 30. okt 2024 20",Zahvaljujući njima gledate baš ovakav : Pokloni za one koji su tu od samog početka,2024-10-30
"/Aleksandar Karanov Narodni poslanik Srbija centra - SRCE Slobodan Ilić zatražio je od ministra poljoprivrede, šumarstva i vodoprivrede Aleksandra Martinovića da odgovori na pitanje da li se u pojedinim klanicama u Srbiji uvezeno meso pakuje i prodaje kao domaće i na taj način obmanjuju građani. „Srbija uvozi ogromne količine mesa, koje završava u maloprodajnim objektima širom Srbije. Tako se uništava domaće stočarstvo i obaraju cene domaćeg mesa, pa je sada cena žive mere svinja pala na 170 dinara po kilogramu. Samo u septembru 2024. Srbija je uvezla 100 tona svežeg goveđeg mesa i to polutki i osnovnih delova koji nisu za preradu. Istog meseca uvezeno je 300 tona sveže svinjetine iz Španije, ali i 4144 tone smrznute“, izjavio je Ilić, koji je i član Odbora za poljoprivredu Narodne skupštine. On navodi da je samo iz Rusije uvezeno 1.000 tona smrznute svinjetine, a 2.000 tona poreklom je iz Španije, koja koristi 100 odsto GMO hrane za životinje. Za preradu je, kako dodaje, uvezeno 1.000 tona čvrstog masnog tkiva i tzv. ficli, koje se stavljaju u proizvode od mesa. „Istog meseca iz Rusije je uvezeno 270 tona živinskog mesa po ceni od 2,94 evra po kilogramu. Planski se obaraju cene mesa u Srbiji i uništavaju naši stočari, dok se istovremeno uvoze ogromne količine mesa neproverenog kvaliteta i porekla“, dodao je Ilić. Ključna pitanja su, navodi Ilić, gde završava meso iz uvoza i da li se u klanicama uvezeno meso pakuje i prodaje kao domaće i na taj način obmanjuju građani Srbije da jedu zdravo meso iz naše, lokalne proizvodnje. „Da li je moguće da naši stočari proizvedu količine dovoljne za sve maloprodajne objekte koji prodaju meso kao domaće? Skandalozan je i podatak da u praksi niko ne kontroliše deklaracije na mesu u maloprodaji i da mi ne znamo šta zapravo jedemo. Zahtevam hitnu reakciju nadležnih ministarstva i inspekcija po ovim pitanjima“, naglasio je narodni poslanik Slobodan Ilić. „Uvozimo meso sa isteklim rokom trajanja“: Znamo li šta jedemo? Vesti 18. sep 2024 38 Vesti 18. sep 2024 38",Ilić: Ministar da odgovori da li se uvezeno meso neproverenog kvaliteta prodaje kao domaće,2024-10-30
" Predsednik Srbije Aleksandar Vučić okarakterisao je nastup potpredsednika Glavnog odbora Socijalističke parije Srbije Branka Ružića u emisiji ""Iza vesti"" televizije  kao - tužan. Vučić je gostujući ja TV Prva rekao da je sit ucenjivača iz SNS i iz SPS i da ne pravi razliku između njih, kao i da će uskoro biti obavljena rekonstrukcija vlade . „Sit sam ucenjivača, a pogotovo ovih malih partnera koji se sklone iz Skupštine kad im nešto ne odgovara“, rekao je Vučić. Naglasio je da prezire ljude koji nemaju svoj stav, a prave se kao da ga imaju. Vulin: Funkcioneri SPS mogu da napadaju Vučića, ali kada napuste koaliciju Vesti 26. okt 2024 18 Vesti 26. okt 2024 18 Ružić na meti tabloida zbog gostovanja na , Lutovac kaže: „Nije bio dovoljno snishodljiv“ Vesti 25. okt 2024 40 Vesti 25. okt 2024 40 Naprednjački ministri u „kandžama“ rekonstrukcije: Od vlade do vlade uvek ista pretnja Vesti 23. okt 2024 15 Vesti 23. okt 2024 15 Ocenio je i da je Ružićeva priča priča o Đilasovim milionima na Televiziji  imala za cilj da se dodvori nekom. „On počinje svoje izlaganje sa ‘kažu da Đilas ima 619 miliona’. Pa ne kažemo mi, već sam Đilas u svom izveštaju“, rekao je Vučić. Zbog gostovanja na  Ružića su prvo napali tabloidi, da bi se napadu potom pridružio i potpredsednik Vlade Aleksandar Vulin porukom da funcioneri SPS mogu da napadaju Vučića, ali kada napuste koaliciju. Poruka i za Piculu: „Mora da se kvalifikuje za razgovor sa mnom“ Vučić je rekao da će novi izvestilac Evropskog parlamenta za Srbiju Tonino Picula morati lepše da govori o Srbiji da bi ispunio uslov da se sastane sa njenim predsednikom. „Ne možete da verujete koliko bih se radovao tom susretu. Moraće mnogo lepše da govori o Srbiji, sa mnogo više poštovanja da bi ispunio uslov da se kvalifikuje da dođe do mene, a ne da laže. I moraće da se izvini za ove teške lažne optužbe, a tek onda će moći da razgovara sa mnom“, rekao je Vučić. Dodao je da nije njegova obaveza da se sastane sa čovekom koji je pozivao na sankcije Srbiji i optuživao SPC za terorizam. „Živ nisam od straha od njegovih izveštaja u Evropskom parlamentu, ne mogu da vam objasnim kako se tresem od straha od celog EP i Tonina Picule zajedno“, rekao je predsednik Srbije ironično. „Država hrani sve televizije u Srbiji, nijedna nije samostalno na tržištu“ Vučić je kazao i da nijedna televizija u Srbiji „nije na tržištu sama“ i da sve one dobijaju veliki novac od države. „To država hrani, sve, od prve do poslednje i nijedna nije na tržištu sama već iz ćupa državnog se snabdeva“, rekao je on. Na primedbu novinarke da je TV Prva sigurno dobila manje od ostalih televizija Vučić je rekao da je ta TV stanica dobila desetine hiljada evra.",Ružićevo gostovanje na  povod da se još jednom zapreti rekonstrukcijom Vlade,2024-10-26
"KFOR/Kossev Pripadnici KFOR-a, koji su sredinom septembra raspoređeni na Kosovu u okviru Strateških rezervnih snaga (SRF) iz Velike Britanije, povlače se nakon završetka 45-dnevne misije podrške KFOR-u u, kako su naveli, ""obezbeđivanju bezbednog i sigurnog okruženja za sve građane Kosova“, saopštili su iz te misije. Misija je obuhvatila aktivnosti Strateških (SRF) i Savezničkih rezervnih snaga (ARF), uključujući rutinske patrole i izviđačke misije, kao i aktivnosti duž Administrativne linije, prenosi KoSSev . U okviru povlačenja, KFOR upozorava na povećan promet vozila i vojne opreme na glavnim tranzitnim rutama tokom povlačenja. „KFOR zahvaljuje svim zajednicama na razumevanju i učiniće sve da minimalizuje svaki mogući uticaj na njihov svakodnevni život. Ove aktivnosti su ključne za bezbedno i uredno povlačenje naših snaga“, navode iz KFOR-a. Najzad, izrazili su zahvalnost pripadnicima SRF-a na „posvećenosti i profesionalizmu“ tokom misije. Dodatno su, kažu, osnažili mandat NATO-a u očuvanju mira. „KFOR nastavlja da sprovodi svoj mandat – zasnovan na Rezoluciji 1244 Saveta bezbednosti UN-a iz 1999. godine – kako bi doprineo bezbednom i sigurnom okruženju za sve ljude i zajednice koje žive na Kosovu i slobodi kretanja, uvek i nepristrasno“, saopštili su. Podsetili su i na to da je KFOR treći po odgovornosti u bezbednosnom lancu, nakon Kosovske policije i EULEX-a, sa kojima, navode, tesno sarađuju. POVEZANE VESTI: „Tortura i prekomerna sila“ na severu Kosova: Subotić opisao ponašanje policije, zakasnela reakcija Euleksa Vesti 28. okt 2024 5 Vesti 28. okt 2024 5 Fon der Lajen: Ima još posla da bi Kosovu bile ukinute mere Vesti 26. okt 2024 8 Vesti 26. okt 2024 8 (VIDEO) Studenti sa trakama na ustima i indeksima u rukama protestovali u Kosovskoj Mitrovici Vesti 23. okt 2024 15 Vesti 23. okt 2024 15","Britanske rezervne snage KFOR-a završile misiju, posle 45 dana se povlače s Kosova",2024-10-28
"BETA/Dragan Gojić Motociklista (28) poginuo je danas nakon sudara sa taksijem u Novom Sadu, objavili su lokalni mediji. Sudar se desio u Bulevaru oslobođenja, a uprkos naporima lekara, motociklista je preminuo od teških povreda. Udes se dogodio na raskrsnici Bulevara oslobođenja i Bulevara kralja Petra Prvog, kod zgrade bivše Lutrije Vojvodine.",Motociklista (28) poginuo u sudaru u Novom Sadu,2024-10-27
"X/Printscreen U zagrebačkoj četvrti Dubrava izbila je masovna tuča između dostavljača hrane kompanija Volt (Wolt) i Glovo ispred restorana Mekdonalds. Na snimku tuče, koja se u nedelju uveče odvijala pred šokiranim prolaznicima, vidi se kako se dostavljači međusobno udaraju šakama, nogama, ali i kacigama, prenosi Dnevnik.hr. Dubrava ❤️ pic.twitter.com/6dwxAPiBkA — Dominik Alpeza (@jedanposto) October 27, 2024 U zagrebačkoj policiji su rekli da su primili više dojava o tom sukobu, ali da učesnike tuče nisu zatekli kada su izašli na lice mesta. Međutim, pokrenuta je kriminalistička istraga kako bi se utvrdile sve okolnosti ovog incidenta.",Masovna tuča između dostavljača iz Volta i Glova u Zagrebu (VIDEO),2024-10-29
"/ HTWE Osnovno javno tužilaštvo u Bitolju pokrenulo je danas postupak protiv 39-godišnjaka iz tog grada osumnjičenog za svirepo nasilje u porodici sa fizičkim povredama. Kako se navodi u saopštenju, osumnjičeni Bitoljčanin je 21. oktobra, tokom porodičnog nasilja i na svirep način, nezakonito zaključao i držao zatvorenu, a potom i fizički povredio svoju bivšu partnerku. Prema Tušilaštvu, žrtva je ušla u vozilo osumnjičenog ispred svoje kuće i kad je počeo da vozi „prvo je udario pesnicom u glavu, a zatim je odveo u svoju vikendicu u Nižepolu, gde ju je nasilno gurnuo i zaključao i dok je držao zaključanu, šamarao, udarao pesnicama i nogama po glavi i telu jedan sat“. „Žrtva više nije mogla da izdrži njegovo nasilničko ponašanje, pa je posegnula za nožem iz kuhinje kojim je prerezala vene na levoj ruci. Ali osumnjičeni je nastavio da je žestoko udara, nanevši joj višestruke telesne povrede“, piše u saopštenju bitoljskog tužilaštva. Navodi se da je tužilac podneo sudiji za prethodni postupak predlog za određivanje mere pritvora, ali pošto je osumnjičeni u bekstvu, mera pritvora će početi da se sprovodi od dana njegovog pronalaženja, hapšenja i privođenja. Postupak protov tog 39-godišnjaka iz Bitolja u Severnoj Makedoniji pokrenut je zbog sumnje da je počinio dva krivična dela „protivpravno lišavanje slobode“ i „telesna povreda“. Poverenica: U Srbiji još nije formirano telo za praćenje femicida, zvanična statistika ne postoji Vesti 22. okt 2024 4 Vesti 22. okt 2024 4",Slučaj nasilja nad ženom koji je potresao Severnu Makedoniju,2024-10-30
"Projekat EU Market Surveillance Koliko su bezbedni proizvodi na srpskom tržištu? Odgovor na ovo pitanje daće i rezultati akcije ""Prikrivena kupovina"" za koju se obučavaju domaći tržišni inspektori, uz pomoć međunarodnih stručnjaka. Jedan od njih - Đozep Tous, međunarodni ekspert u oblasti bezbednosti proizvoda i tržišnog nadzora, za portal  govorio je o trenutno najvećim izazovima sa kojima se susreću nadležni za kontrolu bezbednosti proizvoda širom sveta. Možda zvuči neočekivano, ali jedan od tih izazova je i - veštačka inteligencija, koja prema rečima našeg sagovornika - menja ponašanje potrošača. Eksperti iz Španije i Italije održali su ove nedelje radionicu za domaće tržišne inspektore pomažući im da se obuče za akciju „Prikrivena kupovina“, u kojoj će, kao “obični” potrošači, kupovati određene proizvode. Ti proizvodi će, potom, biti testirani u akreditovanim laboratorijama i oceniće se njihova bezbednost za upotrebu i usaglašenost sa propisima. Ko kontroliše bezbednost hrane u Srbiji i gde su upozorenja – šta su utvrdili revizori Ekonomija 27. dec 2023 6 Ekonomija 27. dec 2023 6 Akcija se sprovodi u okviru projekta „EU podrška razvoju unutrašnjeg tržišta Srbije“, povodom kojeg je bila organizovana i radionica za tržišne inspektore. Jedan od predavača na ovoj radionici bio je i Đozep Tous, međunarodni ekspert u oblasti bezbednosti proizvoda i tržišnog nadzora. On, za portal  ističe da su pred tržišnim inspektorima i institucijama nadležnim za tržišni nadzor širom sveta trenutno tri velika izazova. To su: kontrola robe kupljene onlajn preko raznih aplikacija, zatim bezbednost proizvoda uključenih u „internet stvari“ – IoT (Internet of Things) i, već pomenuta – veštačka inteligencija (AI). Pođimo redom: Kako kontrolisati proizvode koje ljudi kupuju onlajn sa raznih aplikacija ? Gašenje veb-sajta poslednja mera „To je najveći izazov sa kojim se susreću tržišne inspekcije širom sveta. Ali najviše zemalja, poput SAD i evropskih država, rade u kooperaciji sa carinom i na taj način kontrolišu ovaj tip proizvoda“, kaže Đozep Tous, međunarodni ekspert za bezbednost proizvoda koji ne spadaju u hranu. Do sada carina, objašnjava, kada potrošači kupuju po jedan, dva proizvoda preko ovih aplikacija – to nije kontrolisala. „Carina je, naime, do sada kontrolisala te proizvode u nameri naplate poreza i drugih nameta. Ali sada, kada smo pokrenuli ovaj projekat, čak i u Srbiji, biće jaka kontrola na carini u saradnji sa internim tržišnim nadzorom“, objašnjava Tous. Nadležni će, dodaje, pokušati da provere što veći broj jedinica koje ulaze u zemlju. „Nova regulativa koju uvodi SAD, Evropa, pa i Srbija, dozvoliće vlastima mogućnost da blokira prodajni veb-sajt u zemlji ukoliko nadležne institucije utvrde da se, preko tog veb-sajta, učestalo prodaju proizvodi koji nisu bezbedni za potrošače“, navodi naš sagovornik. Gašenje veb-sajta za prodaju je, ističe – poslednja mera. Osnovna je – kontrola proizvoda preko carine. „Istina, sada inspektori mogu prikriveno da kupe bilo koji proizvod, krijući svoj identitet, praveći se da su potrošači i da potom provere svojstva tih proizvoda u laboratoriji – ako su nebezbedni, mogu da zatraže njihov opoziv sa tržišta“, objašnjava Đozep Tous. Kad su sami – bezbedni su, ali uvezani… Internet stvari ( Internet of Things – IoT ) još je jedan izazov pred tržišnim inspekcijama širom sveta. „Otkrili smo da su neki proizvodi bezbedni, ali da, kada ih povežemo međusobno, preko interneta (internet stvari), oni postaju rizični i nebezbedni. Kako to kontrolisati? To je postao tržišnog nadzora. Te proizvode nadležni moraju testirati, isprobati, proveriti njihovu bezbednost. To je izazov, ali radimo na tome“, naveo je on. Potpuno novi izazov: AI Međutim, veštačka inteligencija , kako ukazuje, donosi potpuno nove izazove sa kojima će se suočiti i institucije za tržišni nadzor širom sveta. Osnovni problem ovde je što AI utiče i na ponašanje potrošača. „Veštačka inteligencija je potpuno nova stvar, ne znamo kako da njome rukujemo u smislu kontrole. Nadležni čine velike napore da naprave smernice u ovoj oblasti, ali će tu biti problem ako to ne uradimo kako treba, na pravi način. Naime, AI ima veliki kapacitet da utiče na ponašanje ljudi. Tu treba uvesti regulativu – i u smislu bezbednosti samog proizvoda i ponašanja potrošača. U ovom delu nadzora, zapravo, treba da se usmerimo na ponašanje potrošača“, pojasnio je naš sagovornik. Inače, akcija „Prikrivena kupovina“ je deo projekta „EU podrška razvoju unutrašnjeg tržišta Srbije“ koji sa osam miliona evra finansira Evropska unija a sprovode FIIAPP iz Španije, SlovakAid iz Slovačke i ADM iz Italije.","Kako kontrolisati proizvode, pa i one kupljene onlajn: Međunarodni ekspert Đozep Tous za",2024-10-27
"Robert ATANASOVSKI / AFP Premijer Severne Makedonije Hristijan Mickoski izrazio je nadu da će u Bugarskoj biti formirana vlada sa kojom će moći da pronađe rešenje za deblokadu puta njegove zemlje ka Evropskoj uniji (EU). Mickoski je novinarima rekao da se nada da će, posle jučerašnjih izbora na kojima je najviše glasova dobila konzervativna GERB Bojka Borisova, u Sofiji biti formirana vlada i da očekuje da će imati najmanje tri partnera. „Cifre variraju, 67 ili 70 poslanika ima koaliciju GERB – SDS, tu je i koalicija Demokratska Bugarska i Promene se nastavljaju, za koju očekujem da će imati između 44 i 47, tako da u suštini, bez te dve grupacije ne može da se formira vlada. Sad ćemo videti kako će se tamo stvari razvijati“, rekao je premijer Severne Makedonije. Mickoski je dodao je da se nada da će bugarska dobiti vladu, da neće biti osmih izbora za redom i da će vlasti u Skoplju i Sofiji uspeti da nađu rešenje za deblokadu puta Severne Makedonije u EU. „Parlament je matematika“: Partija bivšeg premijera Borisova pobednik parlamentarnih izbora u Bugarskoj Svet 28. okt 2024 0 Svet 28. okt 2024 0 Severna Makedonija je u julu 2022. formalno počela „prvu fazu“ pregovora sa Evropskom unijom, ali da bi prešla u „drugu fazu“ i počela da otvara poglavlja mora da uvede Bugare u Ustav, što stranka Mickoskog VMRO DPMNE od tada dosledno blokira. Premijer Severne Makedonije je Briselu i Sofiji kao rešenje za prevazilaženje te prepreke ponudio odloženo dejstvo ustavnih izmena koje bi počele da važe kad Severna Makedonija zatvori pregovore sa EU, ali nije naišao na razumevanje. Mickoski je ;ovog vikenda rekao da ne može da izdvoji ko bi bio bolji sagovornik u Sofiji, ali da je logično da želi da pobedi stranka Borka Borisova, čija je partija deo Evropske narodne partije, zajedno sa njegovom VMRO DPMNE. Partija GERB bivšeg premijera Borisova, kako je prenela agencija MIA, pobednik je jučerašnjih parlamentarnih izbora u Bugarskoj, sedmih u poslednje tri i po godine, prema prvim preliminarnim rezultatima glasanja. GERB je osvojila 25 odsto glasova, što je oko 10 odsto više od reformske koalicije stranke „Promene se nastavljaju“ i desničarske Demokratske Bugarske. Konačni rezultati se očekuju danas, a ukoliko se početni podaci pokažu tačnim, Borisov će dobiti mandat za formiranje svoje četvrte vlade, ali će morati da traži koalicione partnere za formiranje kabineta.",Mickoski: Nadam se bugarskoj vladi sa kojom ćemo naći rešenje za deblokadu S. Makedonije,2024-10-28
"Tanjug/ AP/ Edvin Zulic Glavna tužiteljica Unsko-sanskog kantona Merima Mešanović, kazala je da maloletnih koji je jednog policajca ubio, a drugog teško ranio, ne može krivično da odgovara pošto nema navršenih 15 godina. Najviša kazna koju može da dobije, prema zakonima u BiH, je petogodišnje smeštanje u kazneno-popravnom domu. Tužiteljka Mešanović je istakla da će u ovaj slučaj biti uključen i Centar za socijalni rad koji će izvršiti anamnezu maloletnika. “Radi se o maloletniku koji ima nepunih 15 godina i prema Krivičnom zakonu se smatra maloletnikom. Za ovo krivično delo je predviđena doživotna ili kazna zatvora od 10 godina. Prema Krivičnom zakonu FBiH ovom maloletniku se ne može izreći takva kazna niti kazna zatvora jer je reč o mlađem, a ne starijem maloletniku. S obzirom na to, njemu se mogu izreći zavodske mere, odnosno, upućivanje u odgojno-popravni dom u trajanju od pet godina”, poručila je Mešanović. Ukoliko se utvrdi da je maoletnik podstrekivan na ovo krivično delo i ti će pojedinci biti obuhvaćeni istragom i procesuirani. Napad na policijsku stanicu u Bosanskoj Krupi okarakterisan kao terorizam Region 25. okt 2024 10 Region 25. okt 2024 10 Maloletnik ubio policajca, drugog teško ranio u Bosanskoj Krupi Region 24. okt 2024 1 Region 24. okt 2024 1 “Već smo stupili u kontakt sa Tužilaštvom BiH i svako ko je umešan i podstrekivao na ovo krivično delo bit će procesuiran”, zaključila je Mešanović. Amel Kozlica, direktor uprave policije USK, je na konferenciji za medije rekao da je maloletnik nožem usmrtio jednog policajca, dok je drugog teško ranio. Povređeni policajac je posle operacije u stabilnom stanju. “Nakon što sam dobio ovu informaciju odmah smo podigli stepen sigurnosti na najviši nivo, formirana je uviđajna ekipa i obavešteno je Tužilaštvo, kao i nadležno ministarstvo”, naveo je Kozlica. Tužiteljka Mešanović je istakla da je dežurni tužilac u četvrtak uveče obavešten o događaju. “Postupajući tužilac je izašao na mesto događaja, počinilac krivičnog dela je zatečen na tom mestu i odmah je uhapšen. Postupajuća tužiteljka je prema neposrednim saznanjima krivično delo okarakterisala kao terorizam, jer se zaista radi o tome. Nezvanično, motiv je napad na policijsku instituciju kao organ s ciljem zastrašivanja stanovništva. Hapšenjem maloletnika, izvršen je pretres njegove kuće i izuzeti su predmeti koji su važni za ovaj postupak. U ovaj predmet je uključeno više policijskih agencija, a u ovom trenutku ne možemo govoriti o radnjama koje ćemo preduzimati, isključivo radi zaštite istrage”, navela je Mešanović. Kozlica je rekao da policijski službenici u Bosanskoj Krupi nisu imali nikakva saznanja o mogućem napadu, niti su dobijali pretnje. “Ta osoba nama od ranije nije bila poznata”, dodao je. Mešanović je objasnila da će se pored navedenog motiva proveriti i da li iza maloletnika stoje određene ekstremne grupe koje su ga podstrekivale. “Ništa više ne možemo reći o tome, osim toga da ćemo sve ispitati”, navela je. Dečak rođen 2009. godine ušao je u četvrtak uveče u policijsku stanicu u Bosanskoj Krupi i napao nožem policajca Ognjena Marana, koji je preminuo usled povreda. Njegov kolega Avdo Hasanović je teško ranjen i trenutno je hospitalizovan u Kantonalnoj bolnici “Dr. Irfan Ljubljankić”. Maloletnik je odmah uhapšen i pod nadzorom je policijskih organa. U Bosanskoj Krupi su pojačane mere bezbednosti, a jake policijske snage su gotovo na svakom koraku bile tokom noći.",Maloletni ubica policajca iz Bosanske Krupe ne može krivično da odgovara,2024-10-25
" Poslanica Demokratske stranke iz Vršca Dragana Rakić objavila je snimak na društvenoj mreži Iks, a kome se vide autobusi kojima se, kako je navela, dovoze ljudi na rođendansku proslavu Srpske napredne stranke. „Počela „okupacija“ Vršca od strane organizovane kriminalne grupe zvane SNS. Autobusi iz čitave Srbije dovoze „srećne“ ljude koji „dobrovoljno“ idu na rođendansku SNS žurku“, napisala je ona uz video snimak. Počela „okupacija“ Vršca od strane organizovane kriminalne grupe zvane SNS. Autobusi iz čitave Srbije dovoze „srećne“ ljude koji „dobrovoljno“ idu na rođendansku SNS žurku. #vrsac pic.twitter.com/q2rDcggsZ4 — Dragana Rakić (@draganarakich) October 24, 2024 Rakić je za „Danas“ kazala da je policija još sinoć počela da raščišćava grad. „Ukolonjeni su parkirani automobili u Ulici Žarka Zrenjanina, a na konstataciju građana da imaju zakupljen parking, policija im je rekla da oni ništa ne mogu, jer je takvo naređenje stiglo odozgo“, navela je. Po njenim rečima, sinoć je jedan opštinski službenik išao od radnje do radnje u Ulici Vuka Karadžića koja vodi do Hale „Milenijum“, i preporučivao vlasnicima radnji da danas ne otvaraju vrata svojih lokala. Vladajuća SNS je ranije najavila da će proslaviti 16 godina svog postojanja skupom u četvrtak, 24. oktobra sa početkom u 18.00 časova, u „Milenijum centru“ u Vršcu. Meštani pančevačkih sela bez autobusa, Pantransport vozi naprednjake na proslavu Vesti 24. okt 2024 55 Vesti 24. okt 2024 55",Dragana Rakić: Autobusi dovoze „srećne“ ljude koji „dobrovoljno“ idu na rođendan SNS (VIDEO),2024-10-24
"Tanjug/ AP/ Edvin Zulic U Bihaću je lišeno slobode jedno lice, inicijala K. H, rođeno 1971. godine u Bosanskoj Krupi, s trenutnim prebivalištem u Bihaću, javlja ""Dnevni avaz"". Sinoć su izvršeni pretresi u Bosanskoj Krupi i Bihaću zbog terorističkog napada u kojem je ubijen policajac, a drugi ranjen. Tom prilikom je uhapšeno osam osoba. Ovu informaciju za portal „Avaza“ je potvrdio portparol MUP-a USK Adnan Beganović. „Sinoć je izvršeno više pretresa na području grada Bihaća i Bosanske Krupe. U Bihaću je lišeno slobode jedno lice, inicijala K. H., rođeno 1971. godine u Bosanskoj Krupi, s trenutnim prebivalištem u Bihaću“, kazao je Beganović. Istakao je da, osim MUP-a USK, na terenu su bili i pripadnici SIPA-e. „Bosanskoj Krupi lišeno je slobode sedam osoba. Radi se o licima inicijala Š. H., M. H., D. M., B. M., M. J., N. R. Sva lica su zadržana u prostorijama za zadržavanje MUP-a. Kod njih je pronađena određena količina naoružanja, oduzete su centralne jedinice, pametni telefoni, laptopovi, prenosni računari, novac, USB stikovi, te veća količina papira ispisanih na arapskom jeziku“, zaključio je Beganović. Sve uhapšene osobe su muškarci. Raport: Maloletnika koji je izvršio teroristički napad u Bosanskoj Krupi radikalizovao stric Region 25. okt 2024 9 Region 25. okt 2024 9 Detalji napada u Bosanskoj Krupi: Maloletnik ubica policajca izbo tri puta Region 25. okt 2024 12 Region 25. okt 2024 12","Uhapšeno osam osoba u Bosanskoj Krupi i Bihaću: Pronađeno oružje, telefoni i poruke na arapskom jeziku",2024-10-26
"REUTERS/Marko Djurica Srbija nije uvela sankcije protiv Rusije, zadržala je odnose na visokom nivou s tom zemljom i intenzivirala odnose s Kinom, što otvara pitanja o njenom strateškom smeru, kaže se u nacrtu izveštaja Evropske komisije o napretku naše zemlje prema članstvu u Evropskoj uniji. “Srbija se još nije uskladila ni s jednom restriktivnom merom protiv Ruske Federacije kao ni s većinom izjava visokog predstavnika o tom pitanju. Zadržala je odnose na visokom nivou s Ruskom Federacijom i intenzivirala odnose s Kinom što otvara pitanje strateškog smera Srbije”, piše u nacrtu izveštaja za Srbiju u koji je hrvatska agencija Hina imala uvid. Komisija će u sredu objaviti paket o proširenju čiji su ključni deo izveštaji s ocenama o napretku u reformama svake od zemalja koje su na putu prema članstvu u EU. Izveštaj o napretku se objavljuje jednom godišnje i igra važnu ulogu u praćenju napredovanja kandidatskih zemalja na njihovom putu prema EU. Osim u pogledu Rusije, Srbija takođe nije prihvatila niz drugih izjava visokog predstavnika u ime EU i restriktivne mere prema Kini , Belorusiji, Iranu, Severnoj Koreji i Venecueli. Osim toga letovi za Rusiju postali su frekventniji, navodi se. “Od Srbije se očekuje da se postupno usklađuje s politikama prema trećim zemalja s politikama i stajalištima EU, uključujući i restriktivne mere”, dodaje se u nacrtu izveštaja. Dodaje se, međutim, i da je Srbija nastavila da sarađuje s EU u naporima za sprečavanje izbegavanja sankcija Rusiji i pružanjem finansijske i humanitarne pomoći Ukrajini. Javni prostor otvoren za ratne zločince i negiranje genocida Od Srbije se očekuje i da poboljša rezultate u procesuiranju ratnih zločina, i navodi se da i dalje izbegava da podiže optužnice protiv visokorangiranih osumnjičenih, i da procesuiranje slučajeva traje predugo. “Srbija bi trebalo da preduzme korake kako bi ubrzala procesuiranje ratnih zločina i rešila značajan broj nerešenih predmeta od preko 1.700 predistražnih slučajeva što i dalje izaziva veliku zabrinutost”, stoji u nacrtu izveštaja. Malo Ursule fon der Lajen, malo Putina i sastanak kojeg nije bilo: Kako Vučić balansira i ostale trice Vesti 26. okt 2024 16 Vesti 26. okt 2024 16 Đilas poručio Fon der Lajen: Podrškom Vučiću zadajete najjače udarce ideji evropske Srbije Vesti 26. okt 2024 170 Vesti 26. okt 2024 170 Fon der Lajen otkazala sastanak sa Vučevićem posle njegovog susreta sa ruskim ministrom Vesti 25. okt 2024 229 Vesti 25. okt 2024 229 Srbija je, kako se navodi, nastavila saradnju s Međunarodnim rezidualnim mehanizmom za krivične sudove, koji je zamenio Haški sud. Po pitanju ratnih zločina nastavljena je saradnja s Bosnom i Hercegovinom, dok je u saradnji s Hrvatskom i Kosovom zabeležen mali napredak. “Srbija tek treba da pokaže istinsku predanost istrazi i presuđivanju ratnih zločina. Niz srpskih političkih stranaka, političara i medija i dalje bez reperkusija pruža podršku i javni prostor osuđenim ratnim zločincima i negira ratne zločine, uključujući i genocid u Srebrenici ”, kaže se u nacrtu izveštaja. U tekstu se takođe ukazuje i na veliki broj nestalih osoba. “Nerešena sudbina osoba nestalih tokom sukoba 1990-ih ostaje ključno pitanje koje treba rešiti na zapadnom Balkanu. Uprkos stalnom napretku u identifikaciji, 7.608 osoba i dalje se vodi kao nestalo”, kaže se u tekstu i dodaje da su potrebni dalji napori na regionalnom nivou putem grupe za nestale osobe osnovane 2018. u okviru Berlinskog procesa za jačanje saradnje, kao i na bilateralnom nivou. Mnogi dolaze u Srbiju kao turisti i zatim pokušavaju da nelegalno uđu u EU Srbija, kako se dodaje, još nije usklađena ni sa evropskom viznom politikom, iako je EU stalno poziva da to učini. Beograd ima bezvizni režim sa 16 zemalja čijim građanima su potrebne vize za ulazak u EU. Usklađivanje s viznom politikom za EU je vrlo važno kako bi se smanjio pritisak nelegalnih migranata. Mnogi od njih dolaze kao turisti u Srbiju i nakon toga pokušavaju nelegalno da uđu u EU i traže azil. Srbija ima bezvizni režim uglavnom sa zemljama koje nisu priznale nezavisnost Kosova. Dobri odnosi sa susedima uz „ad hoc“ antagonizme sa Hrvatskom Što se tiče bilateralnih odnosa, Srbija ostaje predana održavanju dobrih bilateralnih odnosa s ostalim zemljama iz procesa proširenja i sa susednim članicama EU. Njeni odnosi su Hrvatskom “i dalje su obeleženi ad hoc antagonističkim javnim razmenama i diplomatskim demaršima”. Odnosi s Bosnom i Hercegovinom su dobri i uopšteno stabilni iako je rezolucija UN o Srebrenici dovela do političkih napetosti, kaže se u nacrtu izveštaja. Dodaje se i da visoki srpski zvaničnici učestvuju na, kako se navodi, nelegalnom Danu Republike Srpske , 9. januara.",Upitan strateški smer Srbije: Kako Evropska komisija vidi napredak Beograda na putu ka EU,2024-10-29
"Vlada Srbije Premijer Srbije Miloš Vučević izjavio je da postrojenje za sintezu grafenskih nanocevi u Staroj Pazovi ""otvara novo poglavlje u ekonomskom i tehnološkom razvoju Srbije"" i naglasio važnost otvaranja novih radnih mesta. Kompanija OCSiAl, kako se navodi u saopštenju, najveći svetski proizvođač grafenskih nanocevi, otvorila je u Staroj Pazovi najsavremenije postrojenje za sintezu ovih cevi u industrijskim količinama, čime je načinjen veliki korak ka tome da Srbija postane jedan od najinovativnijih nanotehnoloških centara u Evropi. Prvo postrojenje OCSiAl u Srbiji, koje bi trebalo da postane jedino mesto na svetu za industrijsku proizvodnju grafenskih nanocevi, zaposliće više od 200 ljudi, a vrednost investicije iznosi 40 miliona evra, saopšteno je iz Vlade Srbije. Grafenske nanocevi, kao jedan od najjačih i najprovodljivijih materijala na Zemlji, koriste se u proizvodnji novih kao višenamenski aditiv koji poboljšava specifična svojstva do 70 odsto svih industrijskih materijala na svetskom tržištu. Proizvodi će se izvoziti iz Stare Pazove u Evropu, Aziju i Sjedinjenje Američke Države i očekuje se, kažu, da mogu podstaći razvoj svetske automobilske, vazduhoplovne, elektronske, građevinske, naftne i gasne i drugih industrija. Kompanija je, dodaje se u saopštenju, posvećena ostvarivanju sopstvenih ciljeva održivosti, a to su smanjenje ugljeničnog otiska za 35 odsto do 2030. i postizanje ugljenične neutralnosti do 2050. godine. PROČITAJTE I: Pajić: Vučević za rast cena krivi trgovce, a građani plaćaju ogromne akcize državi Vesti 28. okt 2024 5 Vesti 28. okt 2024 5 BIRN: Portal otvorenih podataka – gradovi i opštine u Srbiji ignorišu obavezu objavljivanja podataka Vesti 29. okt 2024 0 Vesti 29. okt 2024 0 Kako je Šapić uvredio saobraćajne inženjere u Srbiji Vesti 29. okt 2024 165 Vesti 29. okt 2024 165",Otvoren nanotehnološki centar u Staroj Pazovi,2024-10-29
"Na današnji dan pre 10 godina je pored televizije i portal  počeo sa radom, a za to vreme se naš sajt smestio među šest najčitanijih u Srbiji. O tome kako je izgledala redakcija na samom početku, kao i izazovima sa kojima se novinari radeći u veb redakciji susreću, govori izvršna urednica portala  Jelena Petrović. „Ovaj rođendan slavimo uz dobre rezultate. Počeli smo kao mala redakcija, bilo nas je svega pet sa tadašnjim urednikom Nikolom Stojićem. Od nas četvoro novinara, svi smo ostali na , a Boško Nicović i Stefan Stanković su sada deo uredničkog tima“, rekla je Petrovićeva. Ona dodaje da je redakcija od tada proširena, prošle godine znatno, te danas novinari portala prave i svoje priče koje na dnevnom nivou čita i više od 400.000 ljudi. „Prošle godine smo dobili na kvalitetu time što nam se pridružila redakcija Forbsa , koja je zasebna, ali je mi doživljavamo kao naše“, priča Petrović. Takođe ističe sadržaj i zalaganje kolega sa Sportkluba. Kao najveći izazov izdvaja ćutanje institucija na desetine pitanja koje novinari portala  svakog dana upute baveći se različitim problemima. Foto: Marina Pupavac/  „Neki odgovori koje mi novinari očekujemo da dobijemo i odgovori koje su institucije dužne da daju – mi ne dobijamo. Mnoge priče nam zbog toga ostanu bez druge strane. Nemamo šansu da dobijemo ono što su institucije dužne po zakonu da dostave, što sve naše kolege u svetu dobijaju – odgovor nadležnih“, objašnjava urednica. Kao primere navela je da portal  ne dobija odgovore ni na pitanja poput – kada počinje kupališna sezona na Adi, kada počinje zaprašivanje komaraca, koliko stranih studenata pohađa Vojnu akademiju… Kao najveći uspeh ističe to što na sajt  u vanrednim situacijama, u „brejkingu“, dolaze i oni koji ga ne čitaju redovno jer znaju da će tu pronaći proverene i prave informacije. Kao i to što, zarad klika, nisu podlegli „tabloidnim trendovima plasiranja vesti“. Ne potcenjujemo svoju publiku jeftinim klikbejt naslovima, istakla je Petrovićeva. Zahvalila je novinarima web redakcije, timu za društvene mreže i moderatorima na požrtvovanom radu svih ovih godina koji je doveo do toga da portal  često bude jedini informativni sajt u vrhu Gemiusove listi, u kojem su uglavnom tabloidi. Zahvalila je i kolegama s TV-a na saradnji, ističući kolika su podrška jedni drugima. Ali i čitaocima koji nam, ukazujući i na najmanju nepreciznost, upućujući kritike – čine da budemo bolji. Hvala što nas čitate! Povezano: Igor Božić: Čak i ljudi koji podržavaju vlast gledaju  jer žele da znaju šta je istina Vesti 20. sep 2024 10 Vesti 20. sep 2024 10 Adam Santovac: Ko god je radio na , nije se profesionalno obrukao Vesti 30. okt 2024 13 Vesti 30. okt 2024 13",Portal  10. rođendan dočekuje uz dobre rezultate: „Ne potcenjujemo svoju publiku jeftinim klikbejt naslovima“,2024-10-30
"/ V.Dr Potpredsednik Vlade i ministar unutrašnjih poslova Ivica Dačić izjavio je da je u zajedničkoj akciji Višeg javnog tužilaštva, Posebnog odeljenja za borbu protiv visokotehnološkog kriminala i Službe za borbu protiv visokotehnološkog kriminala Uprave za tehniku, sa istražnim organima Nemačke i Kipra, u sredu razbijen međunarodni lanac Internet prevara putem tzv. kol centara, koji pozivaju na investiranje u kriptovalute. Tom prilikom je u Beogradu pronađen nelegalni kol centar u kome je zatečeno više desetina zaposlenih, za koje su u toku provere da li su učestvovali u prevarnim radnjama, saopštili su iz MUP-a. „Prema navodima u zvaničnom saopštenju Evropola, za sada je identifikovano oko 120 žrtava koje su izgubile oko 12 miliona evra. Međutim, dalje procene nemačkih istražitelja pokazuju da je mnogo više žrtava širom sveta, a da je prevara iznosila najmanje 300 miliona evra. Kao rezultat ove istrage, identifikovan je veći broj osumnjičenih, uključujući i glavnog počinioca sa Kipra, koji je sada uhapšen“, istakli su. Savezno tužilaštvo i policija Nemačke su, nakon akcije, izrazili zahvalnost srpskim institucijama na učešću u navedenoj akciji jer su prilikom pretresanja pronađeni materijalni dokazi za vođenje krivičnog postupka i dalje procesuiranje osumnjičenih lica od strane nemačkih istražnih organa, naveli su.",Razbijen međunarodni lanac Internet prevara u vezi sa kriptovalutama,2024-10-24
" Četiri nevladine organizacije sa Severa zatražile su ostavku Erdena Atića kao gradonačelnika Severne Mitrovice. Po drugi put za dva dana EULEX su pozvali na reakciju, odnosno utvrđivanje odgovornosti za privođenje Miloša Subotića. Mitrovičanin Miloš Subotić priveden je u noći petak na subotu u Severnoj Mitrovici nakon što je pomerio kese sa javne površine kod novootvorene prodavnice na šetalištu, kako bi prošao tim putem. Tvrdi da je odveden u prostoriju bez kamera, gde su ga navodno tukli policijski službenici sa prekrivenim brojevima značke. Kosovska policija, s druge strane, negira optužbe, tvrdeći da je Subotić izazvao vandalizam, vređao policajce i odbio da posluša naređenja, podseća KoSSev. Reakcije su stigle od četiri vodeće organizacija civilnog društva sa Severa Kosova, koje su osudile „bespravno privođenje i prebijanje“ Subotića. Najavile su prekid saradnje s EULEX-om dok se ne reši slučaj i pozvale Ombudsmana da pokrene istragu. Zamenik Ombudsmana istakao je potrebu za zaustavljanjem nehumanog postupanja i neprimerene upotrebe sile. One su i jutros reagovale i to u dva zasebna saopštenja. „Nesumnjiva“ i odgovornost EULEX-a „S obzirom na to da nije bilo reakcije nakon našeg poziva da se oglasi o slučaju policijske torture nad našim sugrađaninom Milošem Subotićem, danas ponovo pozivamo Misiju Evropske Unije za vladavinu prava – EULEX da informiše javnost o koracima koje je preduzela radi utvrđivanja odgovornosti za nehumano postupanje i torturu u ovom i brojnim drugim slučajevima kojima svedočimo poslednjih meseci na severu Kosova“, poručili su ovoj međunarodnog agenciji. Podsetivši EULEX na njihovu misiju, a to je da nadzire kosovske institucije u „postupanjima vezanim sa slučajeve kršenja ljudskih prava“, te na na Univerzalnu deklaraciju o ljudskim pravima, navode da je odgovornost EULEX-a u ovim slučajevima „nesumnjiva“. „Nečinjenje i kalkulisanje misije EULEX-a u nadgledanju postupanja kosovskih institucija u sistemu vladavine prava značajno doprinosi podsticanju i institucionalizaciji politike nekažnjivosti i davanja imuniteta pojedincima i grupama unutar kosovske policije za upotrebu prekomerne sile nad kosovskim Srbima. Svojim ćutanjem, EULEX postaje saučesnik“, saopštili su ranije jutros. Umesto da zaštiti građanina, gradonačelnik podržao nehumano postupanje policije Nešto kasnije, ove nevladine organizacije su uputile poruku i gradonačelniku Severne Mitrovice, prozivajući ga za prećutnu podršku postupcima Kosovske policije prema Milošu Subotiću, izbegavanje odgovornosti, pritisak na civilno društvo i targetiranje pojedinaca, te partokratsko postupanje. „Nakon jučerašnjeg incidenta u kojem je naš sugrađanin Miloš Subotić uhapšen i potom podvrgnut torturi u policijskoj stanici, gradonačelnik Atić imao je dve mogućnosti. Prva je bila da, s obzirom na to da je žrtva policijske torture građanin opštine čiji je on gradonačelnik, reaguje i zatraži temeljnu istragu povodom ovog slučaja, obrati se Milošu Subotiću i ponudi pravnu pomoć, kao i da pozove na doslednu primenu zakona radi zaštite svojih građana od policijske torture. Nažalost, on je odabrao drugu mogućnost – da ćutanjem podrži ovakvo postupanje policije, a da se oglasi napadom upravo na one koji upozoravaju javnost na nezakonita postupanja policije, organizacije civilnog društva… Jučerašnja izjava gradonačelnika Atića nije ništa drugo do izbegavanje odgovornosti i pritisak na organizacije civilnog društva, čime je pokazao da je prioritet njegovog delovanja isključivo partijski interes, a ne građani Severne Mitrovice koje po prirodi funkcije predstavlja“, navele su NVO. Štaviše, kako dodaju, gradonačelnik Atiċ u svom obraċanju nasumično proziva pojedince i organizacije koji su se oglasili ovim povodom, čime javno targetira aktiviste civilnog sektora i predstavlja ih kao “neprijatelje” kosovskog društva. „Zbog toga, iz zakonske i moralne odgovornosti, pozivamo gradonačelnika Atića da podnese ostavku i time pokaže da ne podržava sistemsku upotrebu prekomerne sile, torturu i nehumano postupanje policije, koje se gotovo svakodnevno dešava“. Atić prozvao NVO-e na Severu za selektivno oglašavanje Atić je prethodno ove organizacije sa Severa prozvao za selektivno oglašavanje. „Srpsko civilno društvo na severu zemlje nikada nije reagovalo na paljenje srpskih automobila na severu zemlje, niti na druge nasilne akcije terorističkih organizacija ‘Civilna zaštita’ i ‘Severna brigada’“, poručio je Erden Atić. Dalje tvrdi da su reakcije izostale i povodom dešavanja u Banjskoj 24. septembra prošle godine, ali i: Takođe, nije bilo reakcija ni nakon brutalnog napada na Gorana Rakića.",Slučaj privođenja Subotića: NVO sa Severa pozvale gradonačelnika Atića da da ostavku,2024-10-27
"Bits And Splits /  Skupština Vojvodine usvojila je danas više izveštaja o radu za prošlu godinu različitih fondova i zavoda, a opozicija je upozoravala na korupciju u tim institucijama. Opozicioni poslanici najkritičniji su bili prema izveštaju o radu “Pokrajinskog fonda za razvoj poljoprivrede” za prošlu godinu, upozoravajući, između ostalog, na “endemsku korupciju” i činjenicu da je fond realizovao svega oko 14 procenata planiranih sredstava. Zamenik pokrajinskog sekretara za poljoprivredu, vodoprivredu i šumarstvo Zoltan Tot naveo je, predstavljajući izveštaj, da je Fond za razvoj poljoprivrede u prethodnoj godini ostvario neto gubitak od 14,5 miliona dinara. “Osim usled efekata valutne klauzule, navedeni rezultat je u najvećoj meri posledica ispravke vrednosti nenaplaćenih potraživanja na ime kredita, kod kojih je ;prilikom popisa, odnosno procene realne vrednosti njihove naplate utvrđeno da postoje kašnjenja u naplati, odnosno zbog čije naplate su započeti sudski sporovi”, precizirao je Tot. Kako je rekao, Fond za razvoj poljoprivrede je u 2023. naplatio potraživanja iz ranijih godina u iznosu od 22,44 miliona dinara i zaključio 15 sudskih poravnanja sa korisnicima kredita u iznosu od 22,57 miliona dinara čija se naplata očekuje tokom 2024. godine. Predsednik poslaničke grupe “Stranke i slobode i pravde” Robert Šebek upozorio je da se iz izveštaja može videti da je broj podnetih prijava izuzetno mali – ako je od osnivanja fonda 2001. godine odobreno 4.707 kredita, to je u proseku 200 kredita godišnje, a u 2023. svega 51 kredit. “To znači da u Fondu nešto ne valja, sumnju izaziva činjenica da su troškovi finansiranja nesrazmerno veliki – vi za plate radnika potrošite 45 milona dinara, a kreditirate 123 miliona dinara – jedna trećina vam ode na plate”, rekao je Šebek. Opozicija je imala brojne primedbe i na “Izveštaj o poslovanju Razvojne agencije Vojvodine za 2023. godinu“. Predlagač nije ni obrazložio izveštaj, a poslanik Pokreta slobodnih građana Miroslav Ilić ocenio je da je pred njima “sraman izveštaj sramne agencije”, koja će kako se nada, uskoro biti ukinuta. Obrazlažući zloupotrebu, Ilić je precizirao da je u pitanju d.o.o preduzeće koje bi trebalo da ide na tržište umesto da građane Vojvodine košta godišnje oko milion i po evra, bez vidljivih rezultata. “Treba da se ukine podrška Razvojnoj agenciji AP Vojvodine, ne da se ona ugasi, nego da bude na tržištu i neka svojim zalaganjem zaradi i nešto uradi za AP Vojvodinu”, rekao je Ilić. Branislav Grubački iz poslaničke grupe „Srbija Centar (SRCE) – Zeleno-levi Front (ZLF) – Pokret za PREOKRET (PZP)“ rekao je da je u radu pokrajinskih agencija i fondova izbegnuta suština, a da je forma njihovog postojanja svedena samo na očuvanje ljušture. Poslanici vojvođanske skupštine usvojili su danas i izveštaje o poslovanju u 2023. godini “Pokrajinskog zavoda za ravnopravnost polova”, “Pokrajinskog zavoda za sport i medicinu sporta”, kao i „Garancijskog fonda AP Vojvodine”.","Skupština Vojvodine usvojila izveštaje o radu fondova i zavoda, opozicija upozorava na korupciju",2024-10-29
"Ekološke organizacije blokirale su na sat vremena put kod Šapca, kod skretanja za Jevremovac. Blokada je, kao i prošle nedelje, počela u 14 sati i trajala do 15. Srđan Mitrašinović, odbornik u Skupštini Šapca, koji je prisustvovao blokadi, rekao je za  da je to jedini način koji ovu vlast tera da posluša. „Mi moramo na ovaj način da se borimo. U narednom periodu verujem da će se blokade širiti širom Srbije i da ćemo doći do kritične tačke da ćemo blokirati Srbiju, jer očigledno Srbija mora da stane da bi se nešto desilo“, kazao je Mitrašinović. Protest protiv kopanja litijuma u Čačku: Kokanović objavio gde će biti sledeće blokade Vesti 24. okt 2024 27 Vesti 24. okt 2024 27 „Ma kakvo zagađenje, to su samo prazne priče“: Pitali smo pristalice SNS da li su za kopanje litijuma Vesti 24. okt 2024 129 Vesti 24. okt 2024 129 On je istakao da je gradonačelnik Loznice Vidoje Petorvić pao na temi litijuma i dodao da veruje da će i SNS pasti na istoj temi, za koju kaže da ujedinjuje narod. Na kraju blokade okupljenima se obratio Zlatko Kokanović, koji je istakao da je to kraj blokade, ali početak borbe protiv iskopavanja litijuma i da su s tim tek počeli. Ekološki aktivisti „Ne damo Jadar“ i SEOS održali su i prošle subote jednočasovne blokade u Gornjim Nedeljicama i Preljini pošto Skupština Srbije nije usvojila Predlog zakona o izmenama i dopunama Zakona o rudarenju i geološkim istraživanjima.",Ekološke organizacije na sat vremena blokirale put kod Šapca: „Jedini način koji ovu vlast tera da posluša“,2024-10-26
"Godinama građani Kragujevca koji žive u zgradama preko puta hale Jezero, u ulici Grada sirena na brojevima 12, 14, 16, 18 i 20 muku muče sa daljinskim grejanjem. Sekundarna mreža, odnosno cevi toplovoda koje se nalaze ispod parkinga i zelene površine pre ulaza u zgrade ispuštaju vodu, porozne su i bušne pa sistem stalno mora da se dopunjuje vodom. Stanari su o problemima pisali predsedniku Srbije, a odgovor su dobili za manje od 24 sata. Toni Stevanović živi sa porodicom na četvrtom spratu zgrade u Grada sirena br. 20. Zatičemo ga u stanu obučenog kao za planinarenje kako drži u rukama sina kojeg je upravo doneo iz obdaništa. I mali Vuk je sav „natrontan “ u stanu. Radijatori su ledeni. „Deca se smrzavaju, stariji dogrevaju stanove. Nikoga nije briga za to. Direktor Energetike nas ignoriše .Ovo je treća grejna sezona kako plaćamo centralno grejanje kragujevačkoj Energetici, a nemamo grejanje i dogrevamo se na sturuju. Ispada da duplo plaćamo. Toplovodni sistem je bušan kao švajcarski sir. U početku je trebalo jednom dnevno ga dopuniti, 2023. godine tri puta dnevno a sada na dva sata“, rekao je za portal  Toni Stevanović. Foto: Milan Nikić/ On naglašava da je lane Energetika tražila da stanari kupe izmenjivač toplote,što su i učinili za 600.000 dinara. „Posle toga se ispostavilo da nije problem izmenjivač jer se nakon njegove instalacije ništa promenilo nije. Onda su nam u proleće 2024. rekli da umesto jednog izmenjivača za pet zgrada treba svaki objekat da ima svoju podstanicu. Predračun je bio više od tri miliona dinara za tu novu mrežu, da se zamene cevi. Oni su nešto radili, podstanice su zaključane. Ne znamo šta su uradili“, dodaje Stevanović. SSP Užice: Stanarima u Omladinskoj ulici u Užicu rečeno da uopšte neće imati grejanje Vesti 18. okt 2024 5 Vesti 18. okt 2024 5 Počela grejna sezona u Beogradu, grejanje se gasi ako je iznad 15 stepeni Vesti 15. okt 2024 22 Vesti 15. okt 2024 22 Ono što predstavlja otežavajuću okolnost za vlasnike 150 stanova u centu Kragujevca što se sve dešava u vreme postavljanja novog rukovodstva u Energetici d.o.o. „Odlazeći direktor nam je rekao da ove sezone treba da zaboravimo na grejanje na nov sistem nego da popravimo izmenjivač toplote, koji smo kupili ganc nov. Trenutno se ‘popravlja’ taj izmenjivač da opslužuje 150 stanova ove zime. Ni upravnik zgrade nije uradio sve šta je trebao“, kazao je za portal  Toni Stevanović. Stanari zgrada su 24. oktobra u 12:26 poslali pismo elektronskom poštom šefu države ,a odgovor su dobili 25. oktobra u 10:54 kada je Generalni sekretarijat predsednika republike na postupanje predmet isporučio gradonačelniku Kragujevca Nikoli Dašiću, u kome piše da „u što kraćem roku predsednik Republike bude informisan“, kao i „da se ulože dodatni napori za adekvatno rešenje problema“. Prava zima kuca na vrata, stanarima ponestaje strpljenja. „Ako nam Energetika u narednih 10 dana ne predoči plan rešenja problema grejanja za 150 stanova u tekućoj grejnoj sezoni, mi ćemo radikalizovati naše nezadovoljstvo“, zaključuje Toni Stevanović. Portal  se obratio sa pitanjima o problemu grejanja stanara iz ulice Grada Sirena rukovodstvu kragujevačke Energetike d.o.o. – ali odgovora nema. „Živeti na ovoj adresi sada, u oktobru je nemoguće i neizdrživo, prosto iz razloga što nemamo grejanje koje nam sleduje jer ga plaćamo. Isto tako, plaćamo i račune za struju koji je daleko veći nego što bi trebao da bude u ovodoba godine. Plaćamo grejanje kojeg nema. Mi smo isključeni, nikada nismo ni bili na tu mrežu od početka ove grejne sezone. Prethodne i one pre grejanje je bilo oskudno, mlako. Meni koja sam na prvo spratu grejanje je bilo mlako, a nisam ni bila svesna da stanari sa viših etaža imaju mnogo gore grejanje od nas“, rekla je za portal  studentkinja Kristina Balać. Penzioner Milan Dabić (74), nekadašnji ton-majstor u Radio Kragujevcu kaže da se smrzava u garsonjeri na petom spratu. „Redovno plaćam grejanje, bez kašnjenja. Problem sa grejanjem imamo tri-četiri godine. Cela instalacija negde ispušta vodu i onda treba svaka dva sata da se dopunjava vodom. Mi u pet zgrada, svi peti spratovi, imamo ‘podgrejane’ radijatore dva sata dnevno a ostalo kupi električni uređaj , dodaj, plaćaj grejanje i struju. Za sve je kriva Energetika. Njihove su pogrešne instalacije od pre 20 godina. Oni ne žele da poprave, zašto ? Njihov direktor kaže ‘ma baš me briga ja idem na višu funkciju’. SNS to određuje a ne gledajući tog direktora šta je napravio i kakav je džumbus napravio sa pet zgrada“, izjavio je za portal  Milan Dabić. Podstanice u zgradama su zakatančene tako da nije moguće videti dokle se stiglo sa instalacijom novog sistema grejanja koje su stanari na rate plaćali od proleća do rane jeseni. Odlazimo iz stana Tonija Stevanovića i mašemo mališanu Vuku koji je i dalje u jakni i igra se u svojoj sobici. Foto: Milan Nikić/ Foto: Milan Nikić/ Foto: Milan Nikić/ Foto: Milan Nikić/ Foto: Milan Nikić/","Hladni radijatori u 150 stanova u centru Kragujevca, pisali i šefu države – odgovor odmah dobili",2024-10-26
" Ministraka spoljnih poslova i dijaspore Kosova Donika Gervala je ocenila da je ;specijalni predstavnik EU za dijalog Beograda i Prištine Miroslav Lajčak više puta stajao na stranu Srbije. „Veoma često je bio jednostran i stajao je na stranu Srbije, a vrlo često su predlozi koji su mu davani bili predodređeni da propadnu, jer nisu poštovali realnost“, kazala je Gervala sinoć za kablovsku televiziju Kanal 10. Navela je da očekuje da će novi sastav Evropske komisije imati „realniju viziju“ za dijalog sa Srbijom. Smatra da Lajčak ne samo da ima pogrešnu strategiju već nema nikakvu strategiju. „To je dovelo do toga da ovaj dijalog dođe do ove tačke neuspeha. Smatram da nije imao pravu strategiju, koja je mogla da dovede do uspeha“, kazala je Gervala. Navela je da kosovska vlada nikada nije odbacila dijalog i trudila se da bude konstruktivna strana u tom procesu. Govoreći o Zajednici opština sa srpskom većinom (ZSO) kazala je da će Statut uputiti Ustavnom sudu na ocenu ustavnosti „samo ako Srbija potpiše i sprovede prošle godine dogovorene sporazume“. Podsetila je i da je kosovska strana ponudila mogućnost da radi na dokumentu za ZSO, koji će, kako je kazala, uvažiti potrebe građana na Severu Kosova, a ne „Vučićeve snove“.",Gervala: Lajčak nema pravu strategiju za dijalog i jednostran je,2024-10-25
"/Gorodenkoff Policija je noćas u Nišu uhapsila muškarca (36) koji je u stanju potpune alkoholisanosti udario 41-godišnju ženu a potom izazvao sudar u tom gradu, saznaje agencija Beta. Po navodima niške policije, žena je zbog povreda zbrinuta u Univerzitetskom kliničkom centru u tom gradu. Osumnjičeni je posle napada na ženu, automobilom „folksvagen“ udario „tojotu“ u Ulici Ljubomira Nikolića. „Muškarac je zadržan jer je alkotestiranjem utvrđeno da je u momentu udesa imao 2,3 promila alkohola u krvi. Vožnja sa tolikom količinom alkohola smatra se nasilničkom vožnjom“, rekli su u policiji. Po nezvaničnim informacijama, muškarac i žena bili su zajedno na slavlju u restoranu, ali je 36-godišnjak, pošto se napio, krenuo da se svađa sa njom unutar objekta. Pošto su izašli iz restorana, udario je pesnicom u glavu i teško je povredio.","Pijani muškarac napao ženu u Nišu, potom izazvao sudar u gradu",2024-10-28
" Sunčan i topao vikend je pred nama uz temperaturu koja će biti uglavnom malo iznad prosečnih vrednosti za kraj oktobra. I dalje smo pod uticajem polja visokog vazdušnog pritiska pa se nastavlja pretežno sunčano vreme bez bitnije promene u polju temperature. U nastavku dana ostaje pretežno vedro i sunčano. Duvaće jugoistočni vetar, pojačan u košavskom području. Maksimalna temperatura kretaće se od 18 do 23 stepena. Bez promene i narednih dana. Jutra će biti hladna i maglovita, a tokom dana suvo uz smenu sunčanih i oblačnih intervala i temperaturu oko proseka. Košava će duvati do nedelje.","Sunčan i topao vikend, temperature do 23 stepena",2024-10-26
" Sindikati zaposlenih u Gradskom saobraćajnom preduzeću (GSP) upozorili su danas da privatni konzorcijum ""BG bus prevoz"" ne poštuje preuzete obaveze, što kao posledicu ima to da građani duže čekaju autobuse. „U poslednjih 15 dana, od kada je preuzeta nova grupa linija, Beograđani koji koriste javni prevoz, ali i zaposleni u sistemu javnog gradskog prevoza su svedoci drastičnog kršenja ugovornih obaveza ovog privatnog prevoznika i nepoštovanja reda vožnje, što za posledicu ima da građani zbog toga duže čekaju prevoz“, navode u zajedničkom saopštenju četiri sindikata – Sloga, Pravda, Centar i Sindikat zaposlenih u javnom prevozu. Sindikati tvrde da privatni prevoznik „C&LC Group“ nije obezbedio dovoljan broj vozača. „Zbog toga na linijama kao što su 70, 91, 94, 511, 551 i 534 građani ostaju uskraćeni za desetine neostvarenih polazaka prema važećem redu vožnje, a na brojnim linijama se ne ostvaruju prvi jutarnji polasci, tako da sugrađani iz Resnika, Miljakovca, Ostružnice, Sremčice i Velike Moštanice, što su naselja koje opslužuju ove linije, ne mogu da se pouzdaju u satnicu polazaka koja je u zvaničnom redu vožnje“, navode u saopštenju. Prema njihovim saznanjima, konzorcijumu „BG bus prevoz“ nedostaje najmanje 145 vozača kako bi ispunio obaveze iz javnog ugovora. Udruženi sindikati ističu da je došlo do primopredaje postojećih linija između pogona, tako da vozilo iz udaljenijeg pogona bude angažovano na liniji privatnog prevoznika kao ispomoć, kada prazan autobus mora da pređe i do nekoliko desetina kilometara od garaže do terminusa. Sindikati GSP-a: Javni prevoz u Beogradu nepouzdan kao nikada do sada Vesti 14. okt 2024 39 Vesti 14. okt 2024 39 To stvara dodatne troškove, konstatuju sindnikati i pitaju Sekretarijat za javni prevoz zbog čega je ugovor dodeljen prevozniku koji nema dovoljno vozača i da li će im linije za koje je realizacija reda vožnje manja od one koja je utvrđena ugovorom biti trajno oduzete. „Nažalost, stiče se utisak da su i Beograđani i zaposleni u javnom prevozu taoci ishitrenih odluka uprave grada čije posledice trpimo svi“, upozoravaju sindikati.",Sindikati GSP-a objašnjavaju: Zašto građani duže čekaju autobuse,2024-10-25
"/ronstik Policija u Sremskoj Mitrovici uhapsila je M.J. (62) zbog deset teških krađa i razbojništva, saopšteno je. Kako se navodi u saopštenju, on je osumnjičen da je koristeći odsutnost vlasnika provalјivao u stanove u prizemlјu stambenih zgrada u Sremskoj Mitrovici i Rumi i krao novac i nakit. U provalama stanova u Sremskoj Mitrovici učestvovao je i jedan četrdesetdevetogodišnjak, protiv kojeg je podneta krivična prijava Osnovnom javnom tužilaštvu u Sremskoj Mitrovici. Takođe se sumnja da je M.J. provalio u jedan stan u Inđiji u kojem je zatekao osamdesetdvogodišnju vlasnicu, i prethodno je odgurnuvši, od nje uzeo nakit i izvesnu sumu novca i udalјio se u nepoznatom pravcu. Po nalogu Osnovnog javnog tužilaštva u Staroj Pazovi, M.J. je određeno zadržavanje nakon čega će uz krivičnu prijavu biti priveden tužilaštvu. Pročitajte još Zaplenjeno 12 kg marihuane u Beočinu, uhapšen muškarac Vesti 28. okt 2024 1 Vesti 28. okt 2024 1",Uhapšen zbog više teških krađa i razbojništva: Sumnja se da je provaljivao u stanove i krao novac i nakit,2024-10-29
"/Orion Production Svaki treći stomatolog ne izdaje fiskalne račune, saopštila je Poreska uprava Srbije. Kako se navodi, od 136 kontrolisanih stomatologa, 44 nisu izdavala fiskalne račune i njima je privremeno zabranjeno da obavljaju delatnost. „U cilju provere primene Zakona o fiskalizaciji, saglasno najavljenim intenziviranjem kontrola izdavanja fiskalnih računa, inspektori Poreske uprave Republike Srbije sproveli su opsežne provere rada u stomatološkim ordinacijama“, saopštila je Poreska uprava Srbije. Malo zuba za mnogo zubara: Zarade stomatologa u Srbiji daleko ispod evropskog proseka Ekonomija 29. sep 2024 104 Ekonomija 29. sep 2024 104 Kako se navodi u saopštenju, „zahvaljujući tehnološkim prednostima sistema eFiskalizacije, u kombinaciji sa naprednim metodama analize rizika, omogućeno je efikasnije identifikovanje poreskih nepravilnosti i sprovođenje ciljanih kontrola poreskih obveznika, što se i pokazalo kroz rezultate „. „Kod čak 32,35 odsto od ukupno broja kontrolisanih obveznika utvrđene su nepravilnosti u primeni Zakona o fiskalizaciji, odnosno čak 44 od 136 kontrolisanih stomatologa nisu izdavali fiskalne račune“, navela je Poreska uprava. Kod svih poreskih obveznika kod kojih su utvrđene nepravilnosti primenjena je mera privremene zabrane obavljanja delatnosti, dodaje se u saopštenju. „Poreska uprava Republike Srbije nastaviće sa sprovođenjem mera koje osiguravaju poštovanje propisa u cilju obezbeđenja transparentnosti i fer uslova u poslovanju privrednih subjekata što doprinosi stabilnosti ekonomskog okruženja“, naveli su poreznici.",Poreznici stavili katanac na 44 stomatološke ordinacije: Svaki treći zubar ne izdaje fiskalne račune,2024-10-30
"Mup Srbije Tokom reovne kontrole, pripadnici saobraćajne policije u Valjevu isključili su iz saobraćaja 36-godišnjeg vozača automobila marke ""opel"", koji je upravljao vozilom sa 3,66 promila alkohola u organizmu i pod dejstvom psihoaktivnih supstanci. On je zadržan u službenim prostorijma policije i protiv njega će biti podneta odgovarajuća prekršajna prijava, navodi se u saopštenju policije.","Vozio drogiran i sa 3,66 promila alkohola u krvi",2024-10-26
"/Milan Nikić Učenik Tehničke škole u Smederevu danas je oko 17 časova pao sa drugog sprata škole i u svesnom stanju prevezen je u Beograd, potvrđeno je za  iz Policijske uprave Smederevo. Kako javljaju drugi mediji, učenik je van životne opasnosti. “To se desilo danas oko 17 časova, između četvrtog i petog časa. On je odmah zbrinut kod nas u bolnici. Živ je i u svesnom stanju prevezen u Beograd na dalju dijagnostiku”, navedeno je za  iz Policijske uprave Smederevo. Žena teže povređena u saobraćajnoj nesreći na Petlovom brdu Vesti 27. okt 2024 0 Vesti 27. okt 2024 0 Policija utvrđuje okolnosti u kojima je došlo do pada. “U toku je uzimanje izjava od dece iz njegovog odeljenja i nastavnog osoblja, tako da je u toku utvrđivanje okolnosti u kojima se ovo desilo”, precizirano je iz Policijske uprave Smederevo. Kako navodi sajt cdcafe.rs, na osnovu prvih pregleda i analiza, učenik nije zadobio povrede opasne po život, niti su konstatovane povrede unutrašnjih organa.","Učenik u Smederevu pao sa drugog sprata, u svesnom stanju prevezen u Beograd",2024-10-29
" Evropska federacija novinara (EFJ) najoštrije je osudila najnoviji slučaj targetiranja novinara  na konferenciji gradonačelnika Beograda Aleksandra Šapića. „Najoštrije osuđujemo verbalno zlostavljanje novinara  Miodraga Sovilja od strane gradonačelnika Beograda Šapića na konferenciji za novinare. Gradonačelnik ne samo da je diskreditovao Soviljevo izveštavanje već je opasno „raspirivao“ mržnju prema novinarima , koji se svakodnevno suočavaju sa pretnjama“, navodi se u objavi EFJ na mreži X. Puna podrška našim kolegama sa  koje se ne smeju uplašiti što izveštavaju u javnom interesu. Zajedno sa novinarskim udruženjima u Srbiji, EFJ će tretirati ovaj slučaj sa ozbiljnošću koju zaslužuje. #Serbia : We strongly condemn the verbal abuse of  journalist Miodrag Sovilj by Belgrade Mayor Sapić at the press conference. The mayor not only discredited Sovilj’s reporting but dangerously fuelled hatred against  journalists, who face daily threats. https://t.co/JCxHp3JOCT — EFJ (@efjeurope) October 25, 2024 Podsetimo, Aleksandar Šapić je jučerašnju konferenciju za novinare posvetio je izveštavanju  i novinaru Miodragu Sovilju, a nakon rasprave sa reporterom , deo novinara je napustio konferenciju. Gradonačelnik je u Starom dvoru pokazao tablu sa statistikom o prilozima novinara  Miodraga Sovilja. Tablu je Šapić pokazao nakon pitanja novinara  o koaliciji sa SPS-om. NUNS o targetiranju novinara : Aleksandar Šapić mora da podnese ostavku Vesti 25. okt 2024 17 Vesti 25. okt 2024 17 Kako Šapić zamišlja novinarstvo: „Hohštapleri“, „ostavite mikrofon“, „mogu da vam mikrofon isključim“ Vesti 24. okt 2024 23 Vesti 24. okt 2024 23",Evropska federacija novinara o Šapićevom targetiranju : Opasno raspirivanje mržnje,2024-10-25
"Odbornici Srpske napredne stranke nisu hteli da se u skupštini niškog Panteleja raspravlja o situaciji u Malči, za koju sami meštani kažu da je uobičajeno vanredna. Dobili su u delu sela Malča novi vodovod, ali i tu često nema vode, još nema ni objašnjenja šta se dešava, kakvi su kvarovi na novom vodovodu pravljenom i plaćenom po hitnom nalogu Štaba za vanredne situacije. Opozicija je tražila vanrednu sednicu, ali je glasanje o dnevnom redu bilo bez većine - 11:11. Lišće metu, lišće opet pada. Vodovod prave, u Malči vode, kako ovde kažu, neki put ima… „Neki put zafrknu“, kaže jedan Malčanin. Zafrkuta je bila većinu leta, ali restrikcije i slab pritisak nisu vezani samo za to godišnje doba. „Nemamo vodu mi ovde na brdu, nekad imamo slab pritisak, uglavnom nemamo vodu“, kaže jedna žena.  „Nije da nije lako, nego je teško. Mnogo je teško“, kaže jedna starija Malčanka. Imaju dakle restrikcije, slab pritisak, ali novi vodovod. Vidi se, mesecima nakon završetka radova i gde je tačno rađen, jer je ostao prekopan put. „Činjenica je da je potrošen ogroman novac, takođe je činjenica da vodovod nije završen. Skoro trećina sela nije dobila vodu. Radovi nisu urađeni“, kaže Slaviša Dinić, odbornik u SO Pantelej.  Zvanično jesu i to preko Štaba za vanredne situacije. To znači da tendera nije bilo, a posao su izvodile firme kao i na više drugih lokacija u Nišu, po dokumentu koji se zvanično zove naredba, a potpisuje je tadašnja gradonačelnica, koja kao komandant nalaže hitno izvođenje radova. Malča bez vode na 40 stepeni, građani ne znaju zašto: Radove izvodila firma osnovana 2021. godine Vesti 16. jul 2024 3 Vesti 16. jul 2024 3 Dok u centru Niša radi fontana, u Malči nema pijaće vode, nenajavljene restrikcije i po 24 sata Vesti 16. jul 2024 6 Vesti 16. jul 2024 6 „Više od godinu dana da ne može jedno selo da se završi. Radovi koji se rade za dva, eventualno tri meseca ovde se rade tri godine“, kaže Dinić. „Ne znamo ko ima vodu, ko nema. Kod auto-puta nije ni kopano. Kad nema zahvatimo iz bunara. Nema ko da se bori. Sama sam, stara sam“, kaže jedna starija žena, dok druga dodaje da su podelili su selo. Dakle, deo Malče ima novi vodovod, kanalizaciju niko, put mestimično. I na to se žale, ali kažu da strahuju od početka radova, jer oni završeni, nisu popravili situaciju u selu.","U Malči situacija uobičajeno vanredna: Imaju novi vodovod, ali to ih nije spasilo restrikcija i slabog pritiska",2024-10-29
"Glumac Miodrag Krstović, gostujući u ""360 stepeni"", rekao je da o litijumu ""treba da odlučuje struka, a ne glumci ili političari"", kao i da je siguran, ukoliko je iskopavanje zlo - ""da narod nije toliko lud da to dozvoli"". „Ja ne volim da govorim ni da sudim o nečemu u šta se ne razumem. Prvi put sam čuo za litijum onda kada je počelo sve sa Rio Tintom. Mislim da o tome niti treba da odlučuju glumci, niti političari. O tome treba da odlučuje struka, ljudi koji to pouzdano znaju – neko ko je evidentno u svetskom smislu priznat za tu oblast. Njihovo mišljenje treba da bude to koje je glavno i osnovno“, priča Krstović. On je dodao da ne razume zašto bi neko nastavio sa tim ako struka kaže da to ne treba raditi. Miodrag Miki Krstović: Da smo zdravo društvo, ne bi nam se dešavale tragedije Kultura 24. okt 2024 10 Kultura 24. okt 2024 10 „One osnovne informacije koje sam ja uspeo da pročitam – da treba toliko vode da bi se to preradilo, hajde da kažemo da mi imamo vode i da nije problem da dovedemo vodu, ali šta ćemo sa tim što izađe, sa tom lošom vodom?“, pita se Krstović. Glumac u gostovanju govori i da „neki stvarno stručan tim ljudi treba da nam kaže o čemu se tu zaista radi“ i da „tu priču onda tu zaista završimo“. „Ako je to zlo – to se neće raditi, siguran sam da narod nije toliko lud da to dozvoli, a ne verujem ni da ova gospoda koja vode državu neće to baš tek tako. Ja se bar nadam, jer oni isto imaju decu i svoje porodice koje ovde žive“, zaključuje on. Srpski naučnik s Berklija o litijumu: Napravićemo brdo insekticida na bazi bora, ali i mišomora i arsena Vesti 24. okt 2024 60 Vesti 24. okt 2024 60 Ceca Bojković: Montaža nadgrobnog spomenika za Kusturicu – to je zlo, nije samo mržnja Vesti 24. okt 2024 58 Vesti 24. okt 2024 58 Rad o štetnosti projekta „Jadar“ neće biti povučen: Autori kažu da Vučić prezire naučnu zajednicu Vesti 24. okt 2024 7 Vesti 24. okt 2024 7","Miki Krstović o litijumu: Ukoliko je zlo, siguran sam da narod nije toliko lud da to dozvoli",2024-10-24
"Fabrice Coffrini/AFP Većinom glasova od 53 članice Svetske zdravstvene organizacije (SZO) za Evropu, Srbija je izabrana za člana Izvršnog odbora te organizacije, saopštilo je srpsko Ministarstvo zdravlja. Ministar Zlatibor Lončar ocenio je da je to veliki uspeh i još jedna potvrda da je napredak zdravstvenog sistema Srbije međunarodno priznat i prepoznat. „Veliki uspeh našeg zdravstva, naših građana i naše zemlje. Zdravlje ne poznaje granice, i svi zajedno moramo dati pun doprinos boljitku i zdravlju građana“, naveo je Lončar. Izvršni odbor SZO za Evropu ima osam članova koji se biraju na period od tri godine, a njegova glavna funkcija je da sprovodi odluke i politike Svetske zdravstvene skupštine, savetuje i olakšava njen rad. SZO: Više od osam miliona ljudi boluje od tuberkuloze Zdravlje 29. okt 2024 2 Zdravlje 29. okt 2024 2 Pored kandidature Srbije, za mesto u Izvršnom odboru SZO, kandidovali su se i predstavnici iz Kazahstana i Jermenije. „Značaj učešća delegacije Srbije se ogleda i u tome što na ovom skupu učestvuju najviši nosioci zdravstenih sistema država evropskog regiona i drugih međunarodnih oragnizacija što predstavlja jedinstvenu priliku za brojne bilateralne susrete na najvišem nivou“, dodaje se u saopštenju.",Srbija izabrana za člana Izvršnog odbora SZO za Evropu,2024-10-30
"REUTERS/Yves Herman Izveštaj Evropske komisije kritikuje nedovoljni napredak Srbije u ključnim pitanjima koja se odnose na demokratiju, vladavinu prava i usklađivanje sa spoljnom politikom Evropske unije, navodi se u izveštaju Evropske komisije o Srbiji, u koji je  imao uvid. Preporuke EU naglašavaju potrebu za jačom političkom voljom u sprovođenju nezavisnosti pravosuđa i rešavanju korupcije na višem nivou, zatim poboljšanu transparentnost izbornih procesa, upravljanje javnim finansijama i usklađivanje zakonodavstva sa EU. Preporučuje se i jasnije usklađivanje sa politikama EU, posebno u spoljnim odnosima sa Rusijom i Kinom i snažnija akcija protiv korupcije u javnim institucijama. Kako se navodi, put Srbije ka članstvu u EU zahteva suštinske, održive reforme u upravljanju, odgovornosti, autonomiji pravosuđa i ekonomskoj strukturi. O ovim temeljnim promenama, EU navodi da se ne može pregovarati kako bi Srbija dalje napredovala u procesu pridruživanja. U rezimeu izveštaja Evropske komisije o Srbiji navodi se: Srbija od kraja 2021. nije napredovala u pregovaračkom procesu sa EU – upozorenje u Knjizi preporuka NKEU Vesti 28. okt 2024 38 Vesti 28. okt 2024 38 Do 2020, ovaj 2024, ne – 2026. (majke mi): Kako se od dolaska SNS na vlast pomerao rok ulaska Srbije u EU Vesti 25. okt 2024 37 Vesti 25. okt 2024 37 Vučković: Proširenje ponovo u fokusu EU, Srbija treba da proceni da li to može da iskoristi Vesti 25. okt 2024 6 Vesti 25. okt 2024 6 1. Demokratija i politička reforma Izborni integritet: EU pronalazi značajne nedostatke u izbornom procesu u Srbiji, navodeći medijski disbalans i sistemske prednosti vladajuće stranke koji podrivaju fer konkurenciju. Nadzorni organi se smatraju neefikasnim, a zabrinutost opozicije u vezi sa izbornim nepravilnostima ostaje nerešena, posebno u Beogradu. EU takođe primećuje kontinuiranu polarizaciju i tenzije unutar parlamenta, uz ograničeno učešće opozicije i čestu upotrebu uvredljivog rečnika. Transparentnost i efikasnost parlamenta : Skupštini Srbije nedostaje transparentnost i nezavisnost, a njen dnevni red uglavnom vodi vlada. Odsustvo godišnjeg plana rada i ograničena debata dodatno oslabljuju njenu ulogu kontrole izvršne vlasti. 2. Reforma javne uprave Spor napredak i strukturna pitanja : Reforme javne uprave u Srbiji pokazuju minimalan napredak, sa brojnim pozicijama koje popunjavaju vršioci dužnosti, što izaziva zabrinutost za transparentnost i stabilnost. Preporuke iz prethodnih godina o zapošljavanju zasnovanom na zaslugama, smanjenju vršilaca dužnosti i poboljšanju finansijske kontrole uglavnom su ignorisane. Transparentnost u javnoj potrošnji: EU kritikuje nedostatak transparentnosti Srbije u upravljanju kapitalnim investicijama, nabavkama i celokupnom fiskalnom upravljanju. Dodeljivanje infrastrukturnih ugovora velikih razmera bez transparentnosti i sve veće oslanjanje na međunarodne sporazume smatra se da doprinosi rizicima od korupcije. 3. Pravosuđe i vladavina prava Nezavisnost i odgovornost pravosuđa: EU navodi ograničen napredak u reformama pravosuđa i izražava zabrinutost zbog nedostatka nezavisnosti pravosuđa u Srbiji. Upražnjena mesta u pravosuđu, visoki nivoi političkog pritiska i neefikasan Visoki savet sudstva ugrožavaju autonomiju pravosuđa. Uprkos novim zakonima koji su namenjeni zaštiti nezavisnosti, javni komentari vladinih zvaničnika i poslanika potkopavaju ove reforme. Korupcija i krivično gonjenje za ratne zločine: Korupcija je i dalje rasprostranjena u Srbiji, sa nedostatkom osuđujućih presuda u slučajevima korupcije na visokom nivou što ukazuje na slabo sprovođenje. Ograničeni napredak je postignut u pogledu preporuka za borbu protiv korupcije, a EU poziva na ciljane procene rizika u ranjivim sektorima. EU takođe primećuje nedovoljnu posvećenost Srbije procesuiranju ratnih zločina, posebno protiv osumnjičenih na visokom nivou, i ističe zaostatak od preko 1.700 predistražnih predmeta kao ozbiljnu zabrinutost. 4. Ekonomska struktura i konkurentnost Dominacija javnog sektora i slabosti pravosuđa: Privredu Srbije sputava dominacija državnih preduzeća, što ograničava konkurentnost i podstiče neefikasnost. Slabosti u vladavini prava, posebno u rešavanju korupcije i neefikasnosti pravosuđa, dodatno usporavaju rast privatnog sektora i strane investicije. Zelena tranzicija: EU kritikuje sporu zelenu tranziciju Srbije, pozivajući na brzu akciju za smanjenje oslanjanja na fosilna goriva, dekarbonizaciju industrije i privlačenje zelenih investicija. Postoji zabrinutost da bi nedostatak akcije Srbije ovde mogao da ugrozi njen konkurentski položaj na tržištu EU. 5. Spoljna politika i strateško usklađivanje Bliske veze sa Rusijom i Kinom: Kontinuirano angažovanje Srbije na visokom nivou sa Rusijom, uključujući oklevanje da se uskladi sa sankcijama EU, izaziva stratešku zabrinutost. Iako je Srbija ponudila određenu podršku Ukrajini, ona se i dalje opire pridruživanju restriktivnim merama EU protiv Rusije, podrivajući solidarnost EU. Nedavni sporazum Srbije o slobodnoj trgovini sa Kinom dodatno komplikuje usklađivanje sa politikama EU. Trgovinske barijere: Srbija održava necarinske trgovinske barijere, koje su u suprotnosti sa sporazumima EU i njenim obavezama prema Sporazumu o stabilizaciji i pridruživanju. Nova ograničenja uvoza artikala kao što su suncokretovo ulje i pelet dodatno su u suprotnosti sa trgovinskom politikom EU i otežavaju napredak Srbije ka članstvu u EU. 6. Civilno društvo i javna odgovornost Pritisak na organizacije civilnog društva: Građansko društvo u Srbiji funkcioniše u izazovnom okruženju. EU izaziva zabrinutost zbog verbalnih napada i kampanja klevetanja protiv organizacija civilnog društva, koje često podstiču visoki zvaničnici ili državni tabloidi. Takođe je povećan broj strateških tužbi protiv učešća javnosti (SLAPP) od strane vlasti, što guši javni diskurs i građanski angažman. Transparentnost i učešće javnosti: Javnom finansiranju organizacija civilnog društva nedostaje transparentnost, a Srbija ne uspeva na adekvatan način da uključi povratne informacije organizacijama civilnog društva u kreiranju politike. EU primećuje da pravni okvir za saradnju sa civilnim društvom postoji, ali je njegova primena nedosledna, ostavljajući ih sa ograničenim uticajem na javnu politiku. 7. Pravosuđe i administrativna efikasnost Kašnjenja u upravljanju predmetima i nedostaci resursa: Efikasnost pravosuđa u Srbiji je ugrožena neujednačenim opterećenjem, kašnjenjem u primeni višeslojnog sistema upravnog pravosuđa i ogromnim brojem nerešenih predmeta u Upravnom sudu. EU poziva na smanjenje broja zaostalih predmeta i poboljšanje sistema upravljanja sudovima kako bi se poboljšala ukupna efikasnost pravosuđa. Izazovi Ustavnog suda: Ustavni sud Srbije se suočava sa kašnjenjima i sve većim brojem predmeta, što rezultira neefikasnim donošenjem presuda. EU naglašava potrebu za reformom suda uvođenjem mehanizma kvalifikovane većine kako bi se izbegli zastoji u imenovanjima sudija. 8. Upravljanje javnim finansijama i transparentnost budžeta Slaba finansijska odgovornost i praksa nabavke: Upravljanju javnim finansijama u Srbiji nedostaje odgovarajući nadzor, pri čemu reforme u velikoj meri zavise od finansiranja donatora. Procesima nabavki za velike projekte nedostaje transparentnost, a EU ističe povećan rizik od korupcije. Neuspeh Vlade Srbije da objavi kritične budžetske dokumente dodatno podriva transparentnost i fiskalnu odgovornost. Nedovoljne budžetske kontrole: Fiskalna strategija Srbije i budžetski proces zahtevaju poboljšanje, sa nedoslednim vezama između strateških prioriteta i budžetskih alokacija. Ministarstvo finansija ne objavljuje profil izvršenja budžeta, što otežava analizu ciljeva potrošnje i podriva poverenje javnosti u fiskalno upravljanje. Sloboda izražavanja i mediji U delu „Sloboda izražavanja“, Evropska komisija navodi da Srbija ima određeni nivo pripremljenosti i nije postigla napredak u preporukama iz prošle godine, koje iz tog razloga ostaju na snazi. Kako ističu, Srbija bi u narednoj godini ponovo treba da: implementira nove medijske zakone, poštujući njihovo slovo i duh, uključujući nezavisnost Regulatornog tela za elektronske medije (REM), izbor novih članova Saveta REM-a i izmene zakona radi rešavanja preostalih pitanja u vezi sa usklađivanjem sa evropskim standardima i najnovije pravne tekovine EU; ojača zaštitu i bezbednost novinara, posebno obezbeđujući da se visoki zvaničnici uzdrže od etiketiranja ili verbalnih napada na novinare, da se sve pretnje i slučajevi fizičkog i verbalnog nasilja brzo prate i, po potrebi, javno osude, istraže ili krivično gone; obezbedi transparentno i pravično sufinansiranje medijskih sadržaja koji služe javnom interesu i punu transparentnost u vlasništvu i oglašavanju medija.",imao uvid u izveštaj Evropske komisije o Srbiji: Nedovoljan napredak u ključnim pitanjima,2024-10-29
"TANJUG/ VLADIMIR PORÈIÆ/ bs Predsednik Mađarske Tamaš Šujok stigao je danas u Beograd gde je mu je ispred Palate Srbija priređen svečan doček. Predsednik Srbije Aleksandar Vučić priredio je ispred Palate Srbija na Novom Beogradu, svečan doček predsedniku Mađarske Tamašu Šujoku koji se nalazi u dvodnevnoj zvaničnoj poseti Srbiji. Dvojica predsednika posle dočeka će imati tet-a-tet sastanak posle čega će uslediti sastanak članova delegacija Srbije i Mađarske i izjave dvojice predsednika, kako je ranije saopšteno iz Predsedništva Srbije. Mađarski predsednik koji je sinoć doputovao u Srbiju će se zatim sastati sa premijerom Srbije Milošem Vučevićem i predsednicom parlamenta Anom Brnabić . Tokom popodneva predsednici Šujok i Vučić će posetiti Čurug i Žabalj. U Čurugu će će položiti vence na Spomenik pomirenja, koji je podignut u znak sećanja na nevine mađarske žrtve stradale 1945. godine. Taj spomenik je otkriven 26. juna 2013. godine na skupu srpsko – mađarskog pomirenja. Vučić i njegov mađarski kolega će potom položiti vence i u Muzeju žrtava racije „Topalov magacin“ u Čurugu, a zatim će u Žablju biti organizovano blagosiljanje obnovljene katoličke Crkve Snežne Gospe. Predsednik Šujok sinoć je doputovao u Srbiju a dočekao ga je i priredio mu radnu večeru na Paliću lider Saveza vojvođanskih Mađara Balint Pastor. Na zajedničkoj konferenciji za novinare sa Pastorom sinoć na Paliću Šujok ;je naglasio da Mađarska vidi Srbiju kao strateškog partnera. Srbija postigla istorijski uspeh kada je reč o poboljšanju odnosa sa Mađarskom Predsednik Vlade Srbije Miloš Vučević ocenio je danas povodom posete predsednika Mađarske Tamaša Šujoka da je postignut istorijski uspeh kada je reč o poboljšanju odnosa dve zemlje. Vučević je na televiziji Pink kazao da su odnosi s Mađarskom dugo bili „narušeni i tenzični“, ali da se to promenilo.On je kazao da Srbija mora da radi na poboljšanju odnosa sa Sjedinjenim Američkim Državaam (SAD). „To je naš nacionalni interes. Ako mi to ne budemo radili, ostavljamo prazan prostor albanskim lobistima da pričaju sve najgore o nama. ;Uvek je bolje da smo mi za stolom gde se odlučuje o nama nego da smo odsutni“, naveo je Vučević.","Mađarski predsednik stigao u Beograd, priređen svečani doček ispred Palate Srbije",2024-10-28
"Programski direktor Igor Božić, povodom 10. rođendana , kaže da smo ""istrajali da budemo novinari, koliko god da je bilo pritisaka, naročito od onih koji čine vlast u ovoj zemlji, koji su od početka na neki način pokušavali da nas disciplinuju"". Dodaje i da na samim počecima nisu mogli da očekuju ovo što se trenutno dešava u Srbiji. Povezane vesti Deseti rođendan : Decenija poverenja, istine i posvećenog novinarstva Vesti 30. okt 2024 107 Vesti 30. okt 2024 107 „Mi smo krenuli kao regionalna televizija i to je bilo ekstremno komplikovano u tom trenutku, da povežemo sva tri centra koji su se bavili najaktuelnijim temama, u tom trenutku u Zagrebu, u Sarajevu, odnosno u Hrvatskoj, Bosni i Hercegovini i Srbiji. Onda smo zapravo shvatili da sve publike u tim zemljama žele njihove priče, njihove teme. Tako je i došlo do toga da zapravo to postanu informativni kanali sve tri zemlje, ali ono što je važno jeste da u svakom trenutku mogu da se uvežu i povežu. Imali smo desetine takvih situacija u kojima smo zapravo pokazali ne samo da smo nacionalni lideri u informisanju, jer smo tu 24 sata, već i da smo regionalni lideri, zato što imate situacije u kojima ne mogu ni nacionalne frekvencije, ni nacionalni javni emiteri kao što su HRT i RTS, da nam pariraju“, navodi Božić. Ocenjujući da je odnos vlasti prema  tokom vremena evoluirao, priseća se da se na početku tu i tamo neko iz vlasti i pojavljivao na , da se radilo o testiranju – „da li ćemo se držati novinarske profesije ili ćemo da pokažemo neku vrstu sentimenta prema vlasti“. Navodi da su tadašnjim vlasnicima  iz vlasti slali izveštaje gde su recimo navodili da je ta televizija opoziciju imala 35 sekundi, a vlast 26, čime su pokazivali nameru da utiču na njenu uređivačku politiku. Poručujući da svakodnevno čita pres klipinge, kaže da je fasciniran do kog nivoa je metastazirao taj uticaj vlasti na medije – „tačno se vidi da sve ide iz istog centra, imate objavu na Tviteru i onda se ona nađe u 10 tabloida, tačno vidite tu mašineriju“. Ukazujući da vlast pokušava da predstavi  kao da je na „suprotnoj strani“, ističe da smo mi na strani novinarstva. „Stanovništvu se svakodnevno ispira mozak na tabloidnim medijima, dobijate serviranu samo jednu stranu priče, i onda kažu ‘pa i vi imate samo jednu stranu’, ne, mi imamo obe strane, idemo na konferencije za štampu vlasti, postavljamo pitanja, oni samo ne dolaze kod nas“, navodi. Dodaje da vlast bukvalno pokušava da svojim ponašanjem natera  da počne da je ignoriše, „ali to ne radimo“. Podsetio je i da  odavno upućuje pozive predsedniku Srbije Aleksandru Vučiću da gostuje, ali da je on odavno rekao da neće da dođe na tu „hejtersku televiziju“. Pozvao ga je ponovo, i istakao da na  nema nameštenih pitanja. U emisiju se javilo i nekoliko gledalaca, a jedna gledateljka je poželela  srećan rođendan, „da se što više širite, da se sve više čujete, da budete transparetni kao i uvek, tiha voda breg roni, da vas što duže gledamo, mnogo činite nama starcima koji ne možemo da izađemo, kad nestane vaš signal, za nas nastaje gluvo doba“. Božić je ukazao da „mi postojimo zbog publike, nisam siguran da bismo mi bili bitni da publici nije bitno“. Naveo je i da je TV  veoma gledana kada je izborna noć, kada su protesti i druge vanredne situacije. „To što ljudi kod nas gledaju izbornu noć, to znači da najviše veruju našim reporterima i gostima. Možda kod nas neće prvi saznati rezultate, zato što su sve agencije koje mere na strani vlasti, a mi nemamo pristup njima, ali će kod nas proveriti da li su ti rezultati tačni“, rekao je Božić. Prisetivši se nekoliko primera, kao kad su se u vreme korone huligani sa bakljama penjali na krovove zgrada, pa je tada neko vikao ‘zovite ’, navodi da to svedoči da ljudi osećaju da im dajemo istinu onakvu kakva jeste. „Kao hitnu pomoć da zovete, zovete “, rekao je. Na pitanje šta je za njega , poručio je „kuća, život, porodica“.",Božić o 10. rođendanu : Vlast od početka pokušava da nas disciplinuje – istrajali smo da budemo novinari,2024-10-30
" Novi investicioni ciklus Vlade Srbije za unapređenje proizvodnih kapaciteta i osvajanje novih tehnologija u proizvodnji savremenog naoružanja i opreme za Vojsku Srbije vredan je 10,6 miliona evra, rečeno je danas na obeležavanju 171. godišnjice fabrike ""Zastava oružje"" u Kragujevcu. Navodeći da ta fabrika posluje „uz stalnu podršku države“, generalni direktor „Zastava oružje“ Saša Milošević je rekao da se zahvaljujući investicijama Vlade krenulo u unapređenje tehnoloških procesa nabavkom novih mašina i opreme. Povezane vesti Gašić: „Zastava oružje“ i „Zastava Tervo“ ključne za odbrambenu industriju Vesti 22. jul 2024 0 Vesti 22. jul 2024 0 Direktor Zastava oružja: Došlo do tehničke greške van sistema fabrike Ekonomija 16. apr 2024 3 Ekonomija 16. apr 2024 3 On je najavio da će za nekoliko dana stići mašine za liniju za proizvodnju topova u kragujevačkoj fabrici koja planira i halu za te namene. Prema rečima Miloševića, najznačajniji partneri kragujevačke fabrike na domaćem tržištu su vojska i policija. U ovoj godini je sa Ministarstvom odbrane Srbije potpisan jedan od najvećih ugovora do sada za isporuku naoružanja i vojne opreme za potrebe Vojske, vredan 2,7 milijardi dinara. Milošević je naveo da su u naoružanje Vojske Srbije usvojeni proizvodi koji su uvedeni u serijsku proizvodnju: modularna puška M19, modularni automat M20, snajperska puška M07M u kal. 338 Lapua, dalekometna puška M12M, kao i pištolj EZ 9. On je dodao da će se raditi reparacija stare puške M70B1 koja će se koristiti za obuku budućih regruta. Na današnoj svečanosti je istaknuto da se ove godine navršava 100 godina primene autentičog mehanizma Mauzer, budući da je pre jednog veka otkupljena licenca od belgijskog „FN“ (Fabrik Nacional) za pušku M24 baziranu na Mauzer sistemu. „Zastava oružje“ danas ima oko 2.500 radnika, a u rukovodstvu tvrde da se zarade redovno isplaćuju. U Kragujevcu su na Svetu Petku, 27. oktobra 1853. godine, uz prisustvo kneza Aleksandra Karađorđevića i pod rukovodstvom francuskog topolivca Šarla Lubrija, izlivena četiri topa i dve haubice, čime je zvanično počela sa radom Topolivnica, najstarije industrijsko preduzeće i prva fabrika naoružanja u Srbiji i na Balkanu.",Fabrika Zastava oružje u Kragujevcu posluje uz stalnu finansijsku podršku države,2024-10-25
" Direktor beogradskog Instituta za kardiovakularne bolesti ""Dedinje"" Milovan Bojić rekao je da će se rekonstrukcija instituta ""Dedinje 1"" obavljati od sledeće godine, ocenjujući da u toj zgradi nema mogućnosti da nešto može da se popravi, od aparature, liftova i ostalog jer, kako je naveo, ""praktično nema delova koji se mogu nadoknaditi"". On je u intervjuu za list „Politika“ rekao da često naručuju delove kod privatnih zanatskih majstora koji prave alate, ali da oni ne mogu da daju sertifikat, te da onda ne mogu biti sigurni u bezbednost uređaja. Bojić je kazao da će zbog rekonstrukcije morati malo da smanje program rada, jer se u „Dedinju 1“ odvija veći deo posla nego u „Dedinju 2“, „i po prostoru i po broju efektivnih radnih jedinica“. Prema njegovim rečima, prioritet tog Instituta je apsolutno skidanje lista čekanja sa koronarografije i ugradnju stentova. „Mi smo pojačanim radom poslednjih mesec dana, svake subote i nedelje, uspeli da ih smanjimo. Očekujemo da ćemo ovog vikenda ostati i bez tih listi čekanja i da će se procedure obavljati unutar mesec dana od postavljanja dijagnoze, odnosno od pregleda pacijenta. To onda nije lista čekanja jer se ti pacijenti odmah praktično uključuju u program“, rekao je on. Govoreći o skenerskim pregledima i onima na nuklearnoj magnetonoj rezonanci, izjavio je da veruje da će narednih nekoliko vikenda „završiti taj posao“, te da praktično ni tu neće biti problema sa listom čekanja. Pročitajte i: Petrušić: Liste čekanja postale pitanje populizma, predsednik se „slatko smeje“, a pacijenti na njima i do 15 godina Vesti 23. okt 2024 5 Vesti 23. okt 2024 5",Bojić: Rekonstrukcija Instituta „Dedinje 1“ od sledeće godine,2024-10-27
" Republički fond Srbije za penzijsko i invalidsko osiguranje je upozorio da lica koja se lažno predstavljaju pokušavaju da prevare penzionere. Korisnici iz Beograda, mahom iz opštine Čukarica, prijavili su da su im na vrata dolazile osobe koje se uz falsifikovanu karticu predstavljaju kao zaposleni u Fondu i nude penzionerima da potpišu ugovor o kupovini specijalnog kreveta i drugih pomagala za bolesne po visokim cenama i uz mogućnost otplate preko administrativne zabrane. Korisnici s područja Vojvodine prijavljuju da ih nepoznate osobe pozivaju na fiksne telefone nudeći vaučere za odmor koje navodno država poklanja penzionerima preko Fonda PIO. Uz vaučer se nudi i besplatan „kovid-paket“ tako da im se od penzije odbija po 900 dinara na ime carine koja bi trebalo da se plati zbog uvoza tih paketa. Fond PIO je naveo da ne učestvuje niti posreduje ni u kakvoj prodaji, niti obezbeđivanju vaučera za odmor, „kovid-paketa“, ortopedskih pomagala, kreveta i drugog i poziva penzionere da budu obazrivi i ne potpisuju ugovore i administrativne zabrane. Građani Srbije na internetu od početka godine prevareni za više od 54 miliona dinara Ekonomija 27. okt 2024 2 Ekonomija 27. okt 2024 2","Fond PIO: Pokušaj prevare penzionera, nude im specijalne krevete i pomagala, vaučere za odmor…",2024-10-29
"/Rasmus Christopher Franck Ministri odbrana Hrvatske i Nemačke Ivan Anušić i Boris Pistorius potpisaće u Berlinu pismo namere, kao prvi korak u nabavci najmodernijih nemačkih tenkova Leopard 2A8. Kako prenosi Večernji.hr . Nemačka je pozvala Hrvatsku da se priključi nemačkom programu zajedničke nabavke glavnog borbenog tenka, njegove najnovije verzije, koja se proizvodi u pogonima najvećeg evropskog proizvođača oružja Reinmetal. Hrvatska će, kako navodi ovaj list, tako rešiti problem zamene svojih zastarelih tenkova M-84 proizvedenih još u vreme bivše države. Hrvatska poseduje još oko 70 takvih tenkova, a zameniće ih, u ovoj prvoj nabavci sa oko 50 novih Leoparda 2A8. Pismo namere sadrži i spremnost dve države da se iz hrvatskih zaliha Ukrajini u prvoj isporuci pošalje 30 tenkova M-84 i 30 borbenih vozila M-80, uključujući i rezervne delove i municiju. Financijska sredstva koja će Hrvatska dobiti od Nemačke za te tenkove i borbena vozila iskoristiće se za nabavu Leoparda, dakle, za taj iznos umanjila bi se ukupna cena nabavke Leoparda 2A8. Svi ostali detalji, kako prenosi večernji.hr, kao i cena tog dogovora, biće objavljeni nakon potpisivanja ugovora. Hrvatska Vlada trebalo bi do sredine novembra da donese i formalnu odluku oko višegodišnjeg finansiranja nabavke Leoparda 2. Kako piše večernji.hr, ovakav je dogovor dobar za sve tri strane, Hrvatska pod povoljnijim uslovima ulazi u program zajedničke nabavke tenkova, Nemačkoj se omogućuje podizanje proizvodnih kapaciteta, znači nove linije za Leoparde 2A8, a Ukrajina dobija dobro održavane tenkove i borbena vozila za koje im nije potrebna nikakva dodatna obuka.","Hrvatska nabavlja najmodernije tenkove Leopard 2A8, a Ukrajini šalje svoje M-84 i borbena vozila",2024-10-28
"FONET, Marko Dragoslavić Skejt park na Ušću na Novom Beogradu, koji je otvoren 2008. godine, već dugo je oštećen i predstavlja opasnost za njegove korisnike. Drvene sprave namenjene za ovaj sport su potpuno uništene, a neke su i zapaljene. Skejt park koristili su ne samo skejteri, već i biciklisti i ljubitelji rolera. FONET, Marko Dragoslavić FONET, Marko Dragoslavić FONET, Marko Dragoslavić FONET, Marko Dragoslavić FONET, Marko Dragoslavić",Ruiniran skejt park na Ušću,2024-10-25
" Policijski inspektorat Kosova preporučio je suspenziju dva policajca u Regionalnoj direkciji policije u Severnoj Mitrovici u vezi sa slučajem od 26. oktobra, odnosno slučajem vezanog za Mitrovčanina Miloša Subotića, upravo je saopšteno iz PIK-a, piše KoSSev. Kako je PIK precizirao, prenosi ovaj medij , preporuku za suspenziju daju jer je ona u interesu istrage, a zbog sumnje da su – isti umešani u maltretiranje građanina u ovom slučaju. Suspenzija se traži za jednog policajca i narednika, piše u tekstu. „Pozivajući se na navode o maltretiranju od strane policije u Severnoj Mitrovici u vezi sa incidentom na trgu ‘Knez Lazar’ 26. oktobra 2024. godine, istražitelji PIK-a su danas preporučili suspenziju dvojice policajaca (narednika i policajca) angažovanih u Regionalnoj Direkciji policije u Severnoj Mitrovici“, preneo je ovaj medij. „Tortura i prekomerna sila“ na severu Kosova: Subotić opisao ponašanje policije, zakasnela reakcija Euleksa Vesti 28. okt 2024 5 Vesti 28. okt 2024 5 Euleks traži hitnu istragu povodom optužbi o prebijanju Miloša Subotića u Severnoj Mitrovici Vesti 27. okt 2024 4 Vesti 27. okt 2024 4 PIK je na kraju istakao i da će nastaviti da vodi istragu o ovom istom slučaju, u cilju da se sve okolnosti rasvetle. Podsetimo, Miloš Subotić iz severnog dela Mitrovice priveden je u noći između petka i subote u blizini glavnog ibarskog mosta, nakon što je sa javne površine kod novootvorene prodavnice pomerio kese, kako bi prošao tim putem. Kako je potvrdio nakon puštanja, odveden je u prostoriju bez kamera, gde su ga navodno tukli policijski službenici sa prekrivenim brojevima značke, nakon čega je, uz kaznu za prekršaj, i pušten. Kosovska policija, sa druge strane, negirala je njegove optužbe, tvrdeći da je Subotić izazvao vandalizam, vređao policajce i odbio da posluša njihova naređenja. Ipak, PIK je istog dana pokrenuo istragu povodom navoda o mogućem zlostavljanju od strane policije. Među više burnih reakcija koje su nakon ovoga usledile, uglavnom sa srpske strane ali i od zamenika kosovskog Ombudsmana, posebno se istakla ona od pet vodećih organizacija civilnog društva sa Severa Kosova – koje su zbog novog incidenta odnosno „bespravnog privođenja i prebijanja“ Subotića, čak i obustavile saradnju sa EULEX-om.",PIK traži suspenziju dva policajca „zbog sumnje da su umešani u maltretiranje Miloša Subotića“,2024-10-30
"Goran Srdanov/Nova.rs/ Ilustracija Više javno tužilaštvo u Pančevu formiralo je predmet povodom vesti da je 24. oktobra devojčica, starosti od osam godina, u toaletu Osnovne škole „Vasa Živković“ u Pančevu preduzelo radnje seksualnog zlostavljanja prema drugoj devojčici. Tužilaštvo je ovim povodom podnelo zahtev za prikupljanje potrebnih obaveštenja Policijskoj upravi u Pančevu. „Policiji je naloženo da utvrdi identitet dece koja su učesnici događaja, uzme izjave od njihovih roditelja, preduzme radnje radi utvrđivanja svih okolnosti događaja, kao i da utvrdi koje radnje je preduzela Osnovna škola „Vasa Živković“ u Pančevu“, navodi se u saopštenju Tužilaštva. Dodaju i da je naloženo da se od Centra za socijalni rad „Solidarnost“ u Pančevu pribavi izveštaj o opservaciji porodica dece, kao i da se utvrdi da li je dete za koje se sumnja da je preduzelo radnje zlostavljanja ujedno i zlostavljano, kako se navodi u objavi medija.",Tužilaštvo u Pančevu ispituje slučaj navodnog seksualnog zlostavljanja u Osnovnoj školi „Vasa Živković“,2024-10-29
"Problem sa kojim se već suočavaju njihove kolege u Beogradu i Kraljevu, počinje da muči i zaposlene u Apotekarskoj ustanovi Kragujevac. Strepe za svoj posao otkako je, u februaru prošle godine, Grad doneo odluku o koncesiji, odnosno ulasku u javno-privatno partnerstvo. Dok čekaju da njihov status bude rešen, na policama primetno manje lekova, a ne zna se ni da li će biti plata. Zaposleni u državnim apotekama u Kragujevcu na posao dolaze kao i do sada. Ali zapravo ništa nije kao što je nekada bilo. Dok čekaju ishod koncesije, koja još nije ni započela, neizvesnost je sve veća, a lekova na rafovima sve manje. „Od februara meseca krenuli su dogovori o potpisivanju, odnosno ulazak u javno-privatno partnerstvo, međutim do današnjeg dana mi nemamo nikakvu informaciju da je Grad pokrenuo uopšte javni poziv za raspisivanje tendera za javno-privatno partnerstvo, tako da smo mi u neizvesnosti šta će biti u narednom periodu“, kaže Slaviša Đorđević, predsednik Sindikata zaposlenih u zdravstvu. Zbog nedostatka novca i duga prema dobavljačima, u prethodnom periodu police sa lekovima su bile poluprazne. U ovom trenutku situacija je malo bolja. Povezane vesti Ima li leka za „Apoteku Beograd“: Solidarnost u akciji spasavanja – pored peticije, skup kod „Londona“ Vesti 08. sep 2024 59 Vesti 08. sep 2024 59 SSP: Apoteke Kragujevac odumiru Vesti 23. okt 2024 2 Vesti 23. okt 2024 2 „Jer je pre nekoliko dana bila uplata od strane Republičkog fonda za zdravstveno osiguranje i sklopljeni su neki dogovori sa dobavljačima, tako da smo uspeli neku izvesnu količinu lekova da dobijemo i malo se situacija, u odnosu na pre desetak dana, popravila. Trenutno imamo neku izvesnu količinu koja nije ni približno dovoljna za obavljanje naše delatnosti i zadovoljenje potreba osiguranika“, objasnio je Đorđević. Zaposleni na pitanja građana mogu samo da sležu ramenima. I da kažu: „nije do nas“. A građani žele da znaju šta se dešava sa lekovima i državnim apotekama. Ovo su nam rekli: “Imam više poverenja u ovu državnu apoteku nego u privatnu.” “Imala sam priliku da vidim juče kada sam isla po lek za dete, poluprazni su rafovi. Nema lekova.” ”To sam video. Nije u redu, prema mom mišljenju.“ Da se pitaju građani, ali i zaposleni, najbolje bi bilo da apoteke ostanu pod okriljem države i grada. Ipak, odluka je doneta, a u išekivanju da dođe novi vlasnik, postavlja se pitanje da li će u narednom periodu uopšte primati plate. “Mi sada treba da primimo zaradu za septembar, koju teško da možemo da isplatimo bez pomoći lokalne samouprave, odnosno osnivača. Mi svakodnevno pozivamo i u kontaktu smo sa skupštinom grada. Videćemo, ali nemamo nikake informacije da li će se desiti neki transfer novca, da li možemo da dobijemo za plate. Očekujemo ovih dana da dobijemo konačne odgovore“, kaže Đorđević. Od gradske uprave odgovor na pitanje šta se dešava sa koncesionom komisijom, nismo dobili ni mi. To pitanje pokrenuli su i odbornici opozicije u Skupštini grada. “Mi ćemo da tražimo i sednicu po hitnom postupku koja će se ticati samo Apoteka Kragujevac. Ali ono što je mnogo bitnije je da se desi rebalans budžeta što pre i da se opredele određena sredstva kako bi zaposleni u apoteci mogli da primaju svoje plate do nove godine, dok se nađe sistemsko rešenje“, naveo je Obrad Turković, odbornik SSP u Skupštini grada. Privatizacija Apotekarske ustanove Kragujevac je izvesna. Cilj je samo da ta koncesija bude urađena po zakonu i što pre, kako bi zaposleni mogli da rade bez stresa i neizvesnosti, koji su prisutni poslednjih godinu dana.","I apoteke u Kragujevcu pod znakom pitanja: Lekova sve manje, zaposleni strepe za radna mesta",2024-10-26
" Stranka slobode i pravde (SSP) kritikovala je danas odluku Skupštine grada Loznice da na gradskom konkursu za nagrađivanje učenika više neće podržavati učenike Muzičke škole koji na republičkom takmičenju pod pokroviteljstvom Ministarstva prosvete osvoje nagradu za oblast - solfeđo i teorija muzike. SSP u saopštenju navodi da su svi odbovnici Srpske napredne stranke (SNS) i vladajuće koalicije glasali za tu odluku na prethodnoj sednici gradskog parlamenta, u petak 25. oktobra. „Za ovu odluku glasali su svi prisutni odbornici vladajuće koalicije među kojima ima i prosvetnih radnika, uprkos tome što je Dajana Đedović, šefica odborničke grupe ‘Srbija protiv nasilja’ upozorila vladajuću koaliciju da ova odluka diskriminiše učenike dobitnike nagrada na republičkim takmičenjima“, dodaje se u saopštenju. Ocenili su da je to posebno opasno jer je reč o učenicima koji pohađaju muzičku školu koja nije obavezna u sistemu školstva, a „iz godine u godinu ima sve manje motivisanih polaznika“. SSP dodaje da su nagrade za jednog učenika iz budžeta grada do sada iznosile 70.000 dinara, a da od sledeće godine to neće biti slučaj, dok sa druge strane navode primer da Turistička organizacija Loznice za godinu dana potroši sedam miliona dinara za prezentovanje. „Za ovu nadarenu decu grad izdvaja daleko manje nego što Centar za kulturu potroši na službena putovanja na koja najčešće idu direktorica i njen suprug ili manje nego što je direktorica Turističke organizacije grada Loznica potrošila za samo dva službena putovanja u inostranstvo naplaćena sasvim netransparentno preko fakture jedne private turističke agencije“, dodaje se u saopštenju.",SSP: Loznica više neće nagrađivati učenike Muzičke škole osvajače nagrada na republičkim takmičenjima,2024-10-30
"Foto: Yuki IWAMURA / AFP Predstavnici stalnih članica Saveta bezbednosti Ujedinjenih nacija (SB UN) danas su na sednici o Kosovu izneli poznate stavove o odnosima Beograda i Prištine, primeni postignutih sporazuma, sukobu u Banjskoj, jednostranim potezima kosovskih vlasti i mandatu Misije UN na Kosovu (UNMIK). Tokom rasprave na sednici SB UN, na kojoj je razmatran novi, šestomesečni izveštaj generalnog sekretara UN Antonija Gutereša o radu UNMIK, predstavnici vodećih zapadnih zemalja izneli su, po običaju, suprotne stavove od ambasadora Rusije pri UN, Vasilija Nebenzje. Zamenik američkog ambasadora pri UN Robert Vud ponovio je da se SAD zalažu za međusobno priznanje Srbije i Kosova, za ukidanje UNMIK i za preusmeravanje rasprava u SB UN o Kosovu na zatvorene godišnje konsultacije. Vud je kritikovao vlasti Srbije zbog toga što su odgovorni za oružani sukob u Banjskoj još na slobodi, i izrazio zabrinutost zbog „nekoordisanih akcija“ kosovske vlade za koje je rekao da pogađaju manjinske zajednice. On je takođe pozvao UNMIK da zauzme „neutralniji stav“ u narednim izveštajima o situaciji na Kosovu. Savet bezbednosti zabrinut zbog zabrane delovanja UNRWA u Izraelu Svet 30. okt 2024 2 Svet 30. okt 2024 2 Iran traži hitan sastanak Saveta bezbednosti i osudu izraelskog napada Svet 27. okt 2024 14 Svet 27. okt 2024 14 Ambasador Rusije Nebenzja izjavio je da su etničke tenzije na Kosovu danas „na vrhuncu“, navodeći da je „koren zla“ u nameri prištinskih vlasti da uspostavi punu kontrolu na severu Kosova. Nebenzja je rekao da je od dolaska Pokreta Samoopredeljenje na vlast u Prištini „drastično povećan“ broj etnički motivisanih napada i upozorio da je neophodno izvršiti pritisak na kosovskog premijera Aljbina Kurtija kako ne bi bilo nastavljeno proterivanje srpskog stanovništva. Ukazao je da je Srbija pod kontinuiranim pritiskom da prizna nezavisnost Kosova, a da izostaje pritisak na Prištinu da formira Zajednicu srpskih opština (ZSO), dogovorenu Briselskim sporazumom iz 2013. godine. Dodao je da Rusija zahteva momentalnu i bezuslovnu primenu tog sporazuma. Nebenzja je ponovio stav Moskve da UNMIK ne treba da bude ukinut, navodeći da je uloga te misije u osiguranju stabilnosti na Kosovu nezamenjiva. Predstavnik Velike Britanije pri UN izjavio je da je važno da i Srbija i Kosovo pokažu „političku volju i hrabrost“ da u potpunosti ispune obaveze iz dosadašnjih sporazuma, što uključuje formiranje ZSO. On je pozvao Prištinu „da razmotri posledice“ sopstvenih poteza na sve građane Kosova, uključujući pripadnike manjinskih zajednica, a Beograd da privede pravdi odgovorne za sukob u Banjskoj 24. septembra prošle godine. Britanski diplomata je rekao da postoji zabrinutost zbog izostanka napretka u dijalogu pod okriljem EU i pozvao na preispitivanje uloge UNMIK, uz obrazloženje da je situacija na terenu neuporedivo drugačija nego u vreme uspostavljanja te misije. Zamenik ambasadora Francuske pri UN Džai Darmadikari rekao je da je potrebno smanjiti tenzije u odnosima Srbije i Kosova, navodeći da je od ključnog značaja „ponovno uspostavljanje predstavničke demokratije“ na severu Kosova, odnosno povratak Srba u lokalne organe vlasti. Predstavnik Francuske je kazao da je kosovska vlada trebalo da izbegne jednostrane akcije koje su uznemirile srpsko stanovništvo na severu Kosova, dok je, sa druge strane, ukazao da je „neprihvatljivo“ što su odgovorni za napad u Banjskoj i dalje na slobodi. Kineski ambasador pri UN Fu Cong ponovio je stav Pekinga da treba doći do obostrano prihvatljivog rešenja, uz puno poštovanje Rezolucije 1244 SB UN i teritorijalnog integriteta Srbije. Fu je optužio kosovske vlasti da jednostranim akcijama podižu tenzije i podrivaju dobrobit stanovništva na severu Kosova, navodeći da su mir i stabilnost od koristi za sve aktere. Naveo je da UNMIK ima „važnu ulogu“ u očuvanju mira i založio se protiv ukidanja te misije UN.","SB UN o dijalogu Beograda i Prištine, Banjskoj, potezima kosovskih vlasti, mandatu UNMIK",2024-10-30
"REUTERS/Eduardo Munoz Atmosfera na severnom Kosovu ostaje napeta, a potencijal za eskalaciju i dalje postoji. Pozivam strane da ponovo potvrde svoju posvećenost dijalogu koji olakšava Evropska unija i da u potpunosti primene postojeće sporazume, poručuje Antonio Gutereš u svom izveštaju. „Jednostrane akcije, uključujući zatvaranje institucija finansiranih od strane Srbije, korake ka ponovnom otvaranju mosta u Mitrovici, kao i restrikcije prema srpskim proizvodima i sprovođenje nove uredbe o valuti, povećavaju tenzije i narušavaju poverenje među zajednicama i između zajednica i institucija“, navodi se u najnovijem izveštaju Generalnog sekretara Ujedinjenih Nacija, koji prenosi Kossev. Ove akcije ne samo da ometaju svakodnevni život i socioekonomska prava pogođenih, već takođe ugrožavaju kolektivni napredak i stabilnost, koji su ključni za mirnu i prosperitetnu budućnost svih, navodi dalje Generalni sekretar. „Zabrinutost nevećinskih zajednica povodom potencijalnih akcija koje utiču na obrazovne i zdravstvene institucije koje vodi Srbija, nakon zatvaranja institucija koje pružaju osnovne usluge, moraju se u potpunosti adresirati. Očuvanje ekonomskih i socijalnih prava nevećinskih zajednica, uključujući i najugroženije, je od suštinskog značaja. Potrebno je obnoviti izgradnju poverenja između zajednica“, ističe se u izveštaju. Gutereš je pozvao na odgovorno vođstvo koje će prioritet dati blagostanju i ljudskim pravima svih ljudi na Kosovu. „Ključno je da akcije političkih lidera odražavaju posvećenost da se reše potrebe i prava svih zajednica“, poručio je. U Savetu bezbednosti danas se raspravlja o redovnom polugodišnjem izveštaju UNMIK-a, odnosno Generalnog sekretara o stanju na Kosovu. Srbiju predstavlja Marko Đurić, a Prištinu Donika Gervala. Izveštaj pokriva period od 16. marta do 15. septembra ove godine. Detaljno su zabeleženi događaji na terenu, ali i ono što se događalo u procesu dijaloga. Situacija na Severu je opisana kao i „dalje napeta“, dok se za dijalog navodi da on „stagnira“. „Vrlo ograničen napredak“ Konstatuje se da je tokom perioda izveštavanja, postignut mali napredak u primeni sporazuma između Beograda i Prištine uz posredovanje Evropske unije. „Dijalog pod pokroviteljstvom EU nastavlja da stagnira“, detektuje izveštaj. Zabeleženo je da je 17. marta, na godišnjicu Ohridskog aneksa, visoki predstavnik EU za spoljne poslove, Žozep Borelj, naglasio „vrlo ograničen“ napredak obe strane u primeni obaveza. U junu su održani sastanci u Briselu, ali su završeni bez postignutog dogovora. Ipak, Gutereš je pozdravio zvaničnu registraciju imovine Manastira Visoki Dečani, u skladu sa presudom Ustavnog suda Kosova iz 2016. godine, koja je doneta zahvaljujući osmogodišnjim međunarodnim naporima; ovog puta i da se Kosovu pomogne u procesu prijema Kosova za članstvo u SE, što se na kraju nije dogodilo. „Ovo predstavlja važan korak ka poštovanju pravnih obaveza i zaštiti kulturnog nasleđa“, poručuje Generalni sekretar. Pohvalan je za Gutereša i kontinuirani napredak u rešavanju sudbine nestalih kroz Radnu grupu za nestale, i podstiče na to da se ubrzaju ti napori. „Obe strane treba da preduzmu sve potrebne korake za implementaciju odredbi Deklaracije o nestalim osobama, koju su podržali Beograd i Priština 2. maja u okviru dijaloga koji olakšava Evropska unija“, poručuje. Borelj je i 26. juna predsedavao sastancima na visokom nivou sa Kurtijem i Vučićem u Briselu, koji su imali za cilj da pripreme put za kasniji trilateralni susret. Međutim, taj se sastanak nije održao. Borelj je nakon toga rekao da Kurti nije bio spreman za trilateralni sastanak uz iznošenje tri uslova za „dalje angažovanje Pristine u širem procesu normalizacije“, a to su: (a) formalizacija Sporazuma putem potpisa; (b) povlačenje pisma koje je 13. decembra 2023. godine uputila bivša premijerka Srbije, Ana Brnabić, Evropskoj službi za spoljne poslove; i (c) predaja počinilaca uključenih u incident u Banjskoj radi procesuiranja pred kosovskim pravosudnim organima. Borelj je tada tvrdio da je predsednik Vučić „bio voljan“ da održi trilateralni sastanak, ali i da: „Nije bio spreman da u potpunosti ispuni Kurtijeve uslove, pozivajući se na ustavna ograničenja, ali je pokazao spremnost da istraži opcije“. Sastanak glavnih pregovarača sa Miroslavom Lajčakom održan je 2. jula u Briselu, prvenstveno kako bi se razgovaralo o finalizaciji tzv. Plana sekvenciranja za Aneks primene Sporazuma. Diskusije su završene bez napretka. Parlamentarna skupština Saveta Evrope preporučila je da se Kosovo pozove da postane član Saveta Evrope i da će organizacija pratiti sprovođenje nekoliko obaveza i obaveza nakon pristupanja. Parlamentarna skupština je napomenula da bi uspostavljanje Asocijacije/Zajednice opština sa srpskom većinom bilo „važan korak“ ka obezbeđivanju zaštite prava Srba na Kosovu i da bi se to trebalo smatrati „obavezom nakon pristupanja“. Predsednik Vučić je ranije napomenuo da će Srbija razmotriti napuštanje Saveta Evrope ako Kosovo bude primljeno u ovu organizaciju i obećao da će se boriti protiv kandidature Kosova za članstvo. „Ubrzo nakon toga, portparol Evropske službe za spoljne poslove rekao je da je lobiranje Srbije protiv kandidature Kosova za pristup međunarodnim organizacijama jasno kršenje Sporazuma iz 2023. godine“, navodi se u izveštaju. Podsetili su na to da su Francuska i Nemačka uoči sastanka Komiteta ministara Saveta Evrope 16. i 17. maja, istakle važnost da Pristina postigne opipljiv napredak ka uspostavljanju Zajednice opština sa srpskom većinom, upravo u kontekstu svog zahteva za pridruživanje ovoj evropskoj organizaciji. Podsetili su na to da su u zajedničkom pismu Kurtiju, kancelar Nemačke, predsednik Francuske i premijer Italije, zatražili od Kosova da pošalje nacrt statuta Zajednice opština sa srpskom većinom koji je predložila Evropska unija, Ustavnom sudu Kosova na reviziju. Oni su tada takođe naglasili da iznenadni Kurtijev predlog o tome da se pripremi novi nacrt statuta koji će biti poslat Savetu Evrope na reviziju – „rizikuje dalje podrivanje dijaloga kojim posreduje Evropska unija“. „Prijava Kosova za članstvo u Savetu Evrope ostala je na čekanju“, konstatuje se u ovom izveštaju. „Nekoliko ograničenja slobode kretanja nametnuto je i od strane Beograda i od strane Prištine. Dana 17. aprila, stotine građana sa Kosova, uključujući policajce, zadržani su na različitim srpskim graničnim prelazima nekoliko sati. Ministarstvo unutrašnjih poslova Srbije saopštilo je da su četiri osobe, uključujući zamenika direktora policije Kosova, uhapšene. Sve četiri osobe su sutradan puštene. Predsednik Narodne skupštine Srbije izjavio je da je akcija bila usmerena na odbranu ustavnog poretka Srbije“, ističe se. Zabeležili su i reakciju koja je usledila iz Prištine. Kosovski premijer je te akcije kvalifikovao kao „odmazdu protiv civila na Kosovu“, dok je portparol Evropske službe za spoljne poslove izjavio da su „jednostrane i nekordinisane akcije“ Beograda prekršile Sporazum iz 2011. godine o slobodi kretanja. Verifikovano je ipak i to da je 9. maja, Ministarstvo unutrašnjih poslova Kosova pokrenulo proces zamene srpskih vozačkih dozvola. Od 6.509 zahteva za izdavanje kosovskih vozačkih dozvola, 5.732 bilo je sa Severa. Situacija na Severu ostaje napeta „Bezbednosna situacija na severnom Kosovu i dalje je napeta, obeležena brojnim incidentima koji su dodatno pogoršali tenzije između Srba na Kosovu i kosovskih vlasti“, konstatuje Generalni sekretar. Ove tenzije su se manifestovale kroz različite događaje i mere koje su uticale na svakodnevni život lokalnog stanovništva, te je o bezbednosnoj situaciji na Severu izvešteno i kroz poseban odeljak. „Kosovske vlasti preduzele su niz akcija koje su uticale na svakodnevicu života kosovskih Srba i drugih nevećinskih zajednica. Priština je ponovila da su te akcije imale za cilj sprovođenje vladavine prava i da nisu bile izričito ciljane na kosovske Srbe. Ipak, svaki put kada bi kosovske vlasti sprovele mere za koje se nisu konsultovale i dogovorile ih sa predstavnicima kosovskih Srba, u dijalogu Beograda i Prištine, mnogi kosovski Srbi su to doživljavali na suprotan način“, navodi se u izveštaju. Tako su i doživeli kada je Kosovska policija 2. maja instalirala nadzorne kamere u centru Severne Mitrovice, potvrđujući svoju nameru da instalira „oko 200 kamera na severu Kosova“. U julu (22.) nekoliko je kamera postavljeno i oko glavnog mosta na Ibru. „To je izazvalo zabrinutost kod više organizacija civilnog društva u vezi sa pravom na privatnost“, poručuje se u ovom izveštaju. Izlistani su događaje koji su obeležili ovaj period, pre svega kada je u pitanju situacija na terenu, pored procesa dijaloga koji se vodi pod okriljem EU. Naglasili su da su kosovske vlasti zatvorile nekoliko institucija koje finansira Srbija i „izrazili nameru“ da ponovo otvore glavni most u Mitrovici za saobraćaj vozila, koji je postao „sporno i simbolično pitanje“. Opširnije na Kossev.rs. Bisljimi tvrdi da Srbija ometa proces dijaloga i ugrožava suverenitet Kosova Vesti 29. okt 2024 2 Vesti 29. okt 2024 2 Evropska komisija podseća Kosovo i Srbiju da su sporazumi iz 2023. deo evropskih integracija Vesti 29. okt 2024 1 Vesti 29. okt 2024 1","Gutereš o Kosovu: Potencijal za eskalaciju, od suštinskog značaja očuvanje prava nevećinskih zajednica",2024-10-30
"MUP Potpredsednik Vlade i ministar unutrašnjih poslova Ivica Dačić izjavio je da su pripadnici SBPOK Uprave kriminalističke policije uhapsili šest pripadnika organizovane kriminalne grupe (OKG), koji su se u periodu od oktobra do kraja novembra meseca 2023. godine bavili izvršenjem krivičnog dela nedozvoljen prelaz državne granice i krijumčarenje ljudi, saopštio je MUP. Pripadnici OKG su omogućavali nedozvoljen tranzit nelegalnim migrantima na ruti od Sombora, Novog Sada, Inđije i Stare Pazove, do blizine granice sa Mađarskom i sa teritorije Sombora do Obrenovca i Beograda, odakle su dalje krijumčareni na područje EU, dodaje se u saopštenju. U toku su pretresi stanova i drugih prostorija osumnjičenih i to na teritoriji Sombora. Protiv pomenutih šest lica i još tri lica, biće podneta krivična prijava Javnom tužilaštvu za organizovani kriminal”, izjavio je ministar Dačić.",Uhapšeno šest pripadnika kriminalne grupe zbog krijumčarenja ljudi,2024-10-29
" Ministarka za brigu o porodici i demografiju Milica Đurđević Stamenkovski rekla je danas će od 1. novembra stupiti na snagu izmene Zakona o finansijskoj podršci porodici s decom, kao i da će mladi parovi moći da konkurišu za prvu nekretninu. „Sve majke čija su deca rođena od 1. januara 2024. godine ostvaruju pravo na povećani iznos roditeljskog dodatka , a one koje su već primile dodatak imaće iznivelisanu razliku“, rekla je Stamenkovski. Rekla je i da će mladi bračni parovi čija deca nisu starija od jedne godine moći da konkurišu za prvu nekretninu od 1. novembra komisiji za subvencionisanje prve nekretnine. Stamenkovski je povodom medijskih navoda o rekontrukciji Vlade Srbije kazala da će to doneti kvalitet i da je najavljena i „rekonstrukcija celog državnog aparata po dubini“. „Nameće se visok tempo rada, moramo da vodimo računa o celom državnom sistemu, političari su tu zbog naroda, a ne narod zbog političara“, rekla je Stamenkovski gostujući na televiziji Pink. Kazala je da političari moraju da budu dostupni građanima i da pokušavaju da reše njihove probleme, jer ljudi „žele institucije koje će ići ka njima“. „Ovo je podstrek da ministar više radi, a ne da misli kako da sačuva fotelju. Ovo je vreme kada se svako od nas mora žrtvovati“, rekla je Đurđević Stamenkovski. Kazala je da bi svaki ministar trebao da se zapita šta je radio, a ne da se „zaklanja iza uspeha predsednika Srbije“. Picula novi izvestilac Evropskog parlamenta za Srbiju Vesti 22. okt 2024 9 Vesti 22. okt 2024 9 O izboru Tonina Picule za novog izvestioca EU za Srbiju, rekla je da on „nikada neće nastupati kao EU izvestilac, nego kao hrvatski političar“. Navela je da je Picula kazao da Srbija ne može da bude članica Evropske unije ne samo ako ne prizna Kosovo, već i da mora da ispuni još uslova da „pokaže svoju posvećenost“. Ona je upitala i koju je to Hrvatska posvećenost pokazala, kao i gde su tu odnos prema demokratiji, medijska transparentnost i sloboda, prava za nacionalne manjine i manjinski status.",Stamenkovski: Od 1. novembra na snazi izmene Zakona o finansijskoj podršci porodicama s decom,2024-10-25
"""Rio Tintu"" ne fale samo prostorni plan i dozvola, pa da otvori rudnik. U zahtevu za određivanje obima i sadržaja Studije o proceni uticaja projekta ""Jadar"" na životnu sredinu, koji je nadležnom ministarstvu podnela kompanija ""Rio Sava Eksplorejšn"", stoji da za nadzemni deo rudnika nedostaje još trećina parcela. Da bi se iz podzemnog dela rudnika jednog dana izvlačio jadarit, bitno je i šta je iznad njega. Baš ovde „Rio Tinto“ mora da izgradi puteve, prugu, utovar i istovar, kompleks u kom će se litijum, bor i drugi elementi hemijski razdvajati. Za to australijska kompanija mora da otkupi još 209 parcela. Zlatko Kokanović iz Udruženja „Ne damo Jadar“ za  objašnjava da je planirana zona rudnika oko 220 hektara. „Najveći deo je oko naše nedeljičke crkve, i ima parcela u delu Slatine. A sve to nije kompaktno – da oni imaju jednu stranu, a mi drugu, nego je to prošarano kao leopardova koža“, kaže Kokanović. (BLOG) Građani sa blokada u Gornjim Nedeljicama i Preljini poručili: Branimo svoju zemlju Vesti 19. okt 2024 85 Vesti 19. okt 2024 85 Ministarka u odbrani Rio Tinta: O raseljavanju, „praznim“ školama u Nedeljicama, porodici Petković Vesti 08. okt 2024 16 Vesti 08. okt 2024 16 „Shvatiće da vlast ne radi u interesu Srbije“: Šta Gornje Nedeljice očekuju od sednice o litijumu Vesti 05. okt 2024 15 Vesti 05. okt 2024 15 Neophodno zemljište je uglavnom pod njivom i šumom. Postoji jedno stalno naseljeno domaćinstvo, za četiri privremeno nastanjena moraju da se reše imovinski odnosi. A na jednoj od „raštrkanih“ parcela je i štab udruženja „Ne damo Jadar“. „Tako da – tu smo na parceli koja nikada neće biti prodata“, kaže Kokanović. Za Kokanovićevog brata Zvonka prodaja takođe nije opcija. Naprotiv, vlasnik je sedam parcela to jest, 4,5 hektara koje je hteo da proširi i da pravom preče kupovine otkupi dodatno poljoprivredno zemljište. Međutim, konverzijom veliki deo njega postao je građevinsko. „Ne možete naći njivu koja je slobodna, da se ne obrađuje. Sada hoće i ovo što imamo da nam otcepe“, kaže Zvonko Kokanović iz Gornjih Nedeljica. Zemlju ne da ni Tihomir Maksimović. Kaže, neće naći bolju i bližu, preko potrebnu za mlečno govedarstvo kojim se bavi. „Dva hektara i 70 ari, ovo je sve moje! Sve do reke. Kuruz za silažu, pšenica je bila. Bili su nam poslali kući i uplatnice. Ne znam koliko je bilo, 50-60 hiljada evra. Nas to ne zanima, ne interesuje me to“, kaže Tihomir Maksimović iz Gornjih Nedeljica. Slavoljub Nenadović u svoju njivu ne može. Točkovi mu ne dozvoljavaju. Svejedno, odbija da je se odrekne. „Imam svoju decu, imam unučad. Ja sam to nasledio i ja to ne prodajem. Mene pare ne interesuju. Dolazili su, razgovarali, pretili eksproprijacijom…“, kaže Slavoljub Nenadović, Gordnje Nedeljice. Ali nije Nenadović odustao. Pošto nije jedini, pitali smo „Rio Tinto“, šta planira. „Ukoliko se aktivnosti otkupa zemljišta nastave u budućnosti, nastavićemo da sprovodimo ovaj proces u skladu sa zakonima Republike Srbije i najvišim međunarodnim standardima Međunarodne finansijske korporacije i Evropske banke za obnovu i razvoj“, navodi Rio Tinto u odgovoru. Direktan odgovor na pitanje da li je eksproprijacija krajnje rešenje, nismo dobili. „Jedino mogu da nam otmu zemlju. Ne postoji drugi način na koji bi oni mogli tu našu zemlju da dobiju u njihovo vlasništvo. Ni država, ni kompanija svakako“, poručuje Zvonko Kokanović.","Rio Tintu za rudnik nedostaje 209 parcela, iz Nedeljica poručuju da mogu samo da im otmu zemlju",2024-10-26
" Odbornici opozicije predali su danas Skupštini grada Niša zahtev za održavanje vanredne sednice na kojoj će se razmatrati razrešenje predsednika Skupštine grada Niša Igora Novakovića, trošenje budžetskih sredstava, izveštaj Državne revizorske institucije i predlog za trajnu zabranu istražnih bušenja kod izvorišta ""Studena"". To je danas agenciji Beta potvrdila odbornica koalicije „ Biramo Niš „, advokatica Ana Eraković. Prema njenim rečima, na dnevnom redu sednice čije zasedanje opozicija traži trebalo bi da se nađu četiri značajne tačke. „Pored razrešanja predsednika Skupštine grada, naš zahtev je da Skupština razmatra i izveštaj Državne revizorske institutcije o reviziji konsolidovanih finansijskih izveštaja završnog računa budžeta Grada Niša za 2023. godinu“, izjavila je Eraković koja je u ime niške opozicije predala zahtev. Zahtev opozicije je, dodala je Eraković, da se na dnevnom redu vanredne sednice nađe i osnivanje Anketne komisije radi utvrđivanja činjenica, okolnosti i odgovornosti nosilaca izvršne vlasti u trošenju budžetskih sredstava grada od 1. januara do 31. decembra prošle godine. „Naš zahtev je da posebna tačka dnevnog reda bude razmatranje predloga za trajnu zabranu dodele istražnih prava za geološka istraživanja i rudarenje kraj izvorišta ‘Studena’ u zoni Specijalnog rezervata prirode prvog i drugog stepena zaštite“, istakla je Eraković. Ona je kazala da je po Poslovniku o radu Skupštine grada, predsednik Skupštine obavezan da u roku od sedam dana, od podnošenja zahteva, zakaže održavanje sednice, a u roku od 15 dana sednica treba da bude održana. „Ukoliko se Novaković ogluši o te odredbe Poslovnika o radu, a pretpostavljamo da hoće, onda podnosioci mogu sami da sazovu sednicu Skupštine i odlučuju ko će da njome predsedava. Sekretar i stručna služba dužni su da pomognu u organizovanju sednice“, istakla je Eraković. Odbornici opozicije su na konferenciji za medije održanoj 18. oktobra zatražili od predsednika Skupštine grada Niša Igora Novakovića da podnese ostavku i najavili da će, ukoliko to ne učini zatražiti hitnu sednicu i njegovo razrešenje. Oni su naveli da su razlozi za smenu Novakovića brojni, poput neprimerenog vođenja sednice i nepripremanja sednice u skladu sa zakonom, ali da je „kap koja je prelila čašu – napad i targetiranje“ novinara nezavisnih medija i predstavnika organizacija civilnog sektora. Novaković je na svom Fejsbuk profilu naveo imena novinara i predstavnika civilnog sektora, njihove podatke iz ličnih karata i profesionalne biografije, nakon što je objavljen tekst u kome je rečeno da se njegovo ime nalazi na spisku radnika koji će moći da dobiju pomoć iz gradskog budžeta zbog neisplaćenih zarada.",Niška opozicija traži sednicu radi razrešenja predsednika gradske skupštine i budžeta,2024-10-28
"Foto: Jelena Petrović U šumi nedaleko od Svete Marije u donjem Međimurju, u Hrvatskoj, jelen je napao lovca i povredio ga, piše portal eMeđimurje. Policija slučaj, koji se dogodio u nedelju, tretira kao nesrećan. „Prilikom organizovanog lova od strane Lovačkog udruženja Patka Sveta Marija – Donji Vidovec, u lovištu nedaleko od Svete Marije došlo je naleta jelena na lovca rođenog 1961. godine. Lovac je hitno prevezen u Županijsku bolnicu Čakovec jer je zadobio teške telesne povrede“, potvrdili su iz policije za eMeđimurje. Lokalni portal nezvanično saznaje da se radi o lovcu iz Zagreba. Neobičan ulov zabeležen na Savi: Ribolovac ulovio ribolovca (VIDEO) Region 25. feb 2024 10 Region 25. feb 2024 10",Jelen teško povredio lovca,2024-10-25
" Javno gradsko saobraćajno preduzeće Novi Sad raspisalo je tender za širenje distributivne mreže za prodaju elektronskih novčanika, odnosno prodaju i dopunu elektronskih novčanika na prodajnim mestima ponuđača. Ponude se mogu dostaviti do 5. novembra. Više detalja pogledajte na eKapija .",Tender JGSP Novi Sad za širenje distributivne mreže za prodaju elektronskih novčanika,2024-10-25
"Printscreen/Kossev Miloš Subotić reagovao na poziv da prijavi kosovske policajce koji su ga, kako tvrdi, noćas tukli u Policijskoj stanici Sever. On kaže da će prijaviti slučaj PIK-u i nastojati da istera pravdu do kraja, ali da je zabrinut za svoju bezbednost, kao i bezbednost porodice. Policijski inspektorat Kosova (PIK) saopštio je da će istražitelji proveriti navode o Miloša Subotića od strane Kosovske policije. „Kako da odem tamo da prijavim da sam tučen, gde sam dobio i batine“, rekao je Subotić, a prenosi KoSSev. Ako mu se nešto desi nadalje, kaže, da optužuje Vladu Kosova i Kosovsku policiju. Miloš Subotić, priveden je noćas u Severnoj Mitrovici sat vremena nakon ponoći nedaleko od glavnog mosta na Ibru, nakon što je, kako kaže, pomerio kese sa javne površine kod novootvorene prodavnice, kako bi prošao dok se vraćao kući sa suprugom. Iz Kosovske policije su za KoSSev kazali da je Subotić navodno oštećivao imovinu koja je iznajmljena od opštine. Demantovali su navode da je pretučen, ali su ga ipak pozvali da im prijavi slučaj. „Kako da odem tamo da prijavim da sam tučen, gde sam dobio i batine“, kazao je Subotić za KoSSev komentarišući navode policije. Ipak, najavio je da će da prijavi slučaj Policijskom inspektoratu Kosova, ali i da će da se obrati Ombudsmanu. „Napisaću mejl i poslaću svu medicinsku dokumentaciju koju sam dobio u bolnici. Želim da ovaj proces izvedem na čistac“, rekao je Sa druge strane, kaže da više nema poverenja u Kosovsku policiju. „Zabrinut sam za bezbednost svoju i svoje porodice posle ovoga. Ja sam u strahu povodom toga šta će mi se desiti. Ako se meni i mojoj porodici bilo šta desi, optužujem Vladu Kosova i Kosovsku policiju“. Policijski inspektorat Kosova (PIK) saopštio je da će istražitelji proveriti navode o zlostavljanju Miloša Subotića od strane Kosovske policije. Iz PIK-a su poručili da su po službenoj dužnosti započeli proces prikupljanja informacija, kao i preliminarnu istragu. Navode da su to učinili posle medijskih izveštaja i reakcije civilnog društva u Severnoj Mitrovici. PIK najavio da će proveriti navode Policijski inspektorat Kosova (PIK) saopštio je da će istražitelji proveriti navode o zlostavljanju Miloša Subotića od strane Kosovske policije. Iz PIK-a su poručili da su po službenoj dužnosti započeli proces prikupljanja informacija, kao i preliminarnu istragu. Navode da su to učinili posle medijskih izveštaja i reakcije civilnog društva u Severnoj Mitrovici. Zamenik Ombudsmana na Kosovu Srđan Sentić poručio je da praksa nehumanog postupanja kosovske policije i neprimerene upotrebe sile mora biti potpuno zaustavljena i sankcionisana. Sentić je, u objavi na Fejsbuku, izneo uverenje da Subotić ni na koji način nije izazvao kosovsku policiju da primeni silu, a posebno ne do mere fizičkih povreda. On je apelovao na organizacije, a prvenstveno međunarodne, da preduzmu aktivniju ulogu, odnosno da zahtevaju punu primenu konvencije o zaštiti ljudskih prava, prenosi Kossev. Podsetio je da su tortura i nehumano postupanje strogo zabranjeni, ne samo Ustavom i zakonima, već i međunarodnim aktima.","Subotić: Kako da odem u policiju da prijavim da sam tučen, kad sam od nje i dobio batine?",2024-10-26
"Vlada Srbije Potpredsednik Vlade Republike Srbije Aleksandar Vulin, koji boravi u zvaničnoj poseti Minsku, sastao se sa ministrom unutrašnjih poslova Republike Belorusije Ivanom Kurbakovim, navodi se u saopštenju Vlade Srbije. Dogovorena je i saradnja u raznim oblastima, među kojima je i zajednička obuka policije Srbije i Belorusije. Vulin i Kurbakov saglasili su se da se dve zemlje suočavaju sa sličnim bezbednosnim pretnjama i izazovima i istakli dosadašnju uspešnu saradnju srpskih i beloruskih bezbednostnih struktura i potrebu njenog unapređenja, navodi se u saopštenju. Vlada Srbije Vlada Srbije Vlada Srbije Dogovorena je saradnja, kako se navodi, u oblastima zajedničkih obuka policija Srbije i Belorusije, specijalnih jedinica, kao i obuke u oblasti borbe protiv terorizma, organizovanog kriminala i visokotehnološkog kriminala. Potpredsednik srpske vlade prisustvovao je pokaznoj vežbi specijalne jedinice Ministarstva unutrašnjih poslova Republike Belorusije, piše. Vulin: Samit BRIKS probudio nadu, tamo su se okupili predstavnici slobodnih zemalja Vesti 28. okt 2024 24 Vesti 28. okt 2024 24",Vulin u poseti Minsku: Dogovorena zajednička obuka policije Srbije i Belorusije i drugi oblici saradnje,2024-10-30
" Samostalni sindikat predškolskog vaspitanja i obrazovanja jutros je održao jednosatni štrajk upozorenja, a za danas je zakazan sastanak premijera Miloša Vučevića i ministarke prosvete Slavice Đukić Dejanović sa predstavnicima reprezentativnih sindikata obrazovanja, na kojem će biti i zaposleni u vrtićima. Sekretarka Samostalnog sindikata predškolskog vaspitanja i obrazovanja Slobodanka Ninić rekla je za FoNet da je oko 17.000 ljudi učestvovalo u jutrošnjem štrajku upozorenja, ali da se primećuje podeljenost. Prema njenim rečima, dva su osnovna razloga za neučestvovanje u štrajku – nemogućnost da se sprovede štrajk zato što pojedine lokalne samouprave nisu donele odluku o minimumu procesa rada koja je neophodna za zaposlene u vrtićima, jer su proglašeni za delatnost od neposrednog javnog značaja za društvo. „Neki nisu učestvovali u štrajku jer su revoltirani i ne žele da se na samo sat vremena oglase štrajkom, nego žele da to traje duže i bude zapaženije“, kazala je Ninić. Ona je navela i da je Beograd podeljen, pa je jutros devet opština i njihovih predškolskih ustanova štrajkovalo, a osam nije. „Među tih devet imate ustanove koje su zatvorile objekte na sat vremena i one koje su organizovale rad u skoro svim objektima, ali sa smanjenim brojem izvršilaca. Neke ustanove su čak dale nalog da svi rade. Zbog toga će inspekcija uskoro imati posla. Moraćemo da budemo istrajni i zaštitimo taj malecki prostor koji nam zakon daje da možemo da iskažemo nezadovoljstvo“, rekla je Ninić. Ona napominje da će nakon današnjeg sastanka u Vladi koji je zakazan za 13.30, ukoliko bude neke nove i konkretnije ponude, ona biti razmotena na sindikalnim organima. „Mi smo se zaglavili na onih osam i 12 odsto i na njihovoj upornosti da podele zaposlene na dve kategarije – one koje direktno rade sa decom i ostalo osoblje“, navela je Ninić i dodala da je za funkcionisanje vrtića bitan svaki zaposleni – od onih koji čiste, do onih koji spremaju posebne obroke za decu sa alergijama. U utorak jednosatni štrajk u vrtićima, od 4. novembra možda i duži Ekonomija 28. okt 2024 28 Ekonomija 28. okt 2024 28 „Kada se prevede u novac, to je 0,4 odsto stvarnih sredstava i para koje su potrebne da svi zapsoleni dobiju 12 odsto“, kazala je Ninić. Ninić je dodala da je Vlada ranije pomenula i mogućnost jednokratne pomoći za zaposlene u vrtićima i školama u 2025. godini, ali da nije rečeno ni kada bi ona mogla da bude isplaćena, ni o kolikom iznosu je reč. Sindikat predškolaca traži da zarade zaposlenima u predškolskim ustanovama budu povećane za 21 odsto i da se ne pravi razlika između vaspitno-obrazovnog i administrativno-tehničkog osoblja. „Zahtev za povećanje cene rada za 21 odsto i korekciju koeficijenta od 105,5 odsto svih zaposlenih u ustanovama predškolskog vaspitanja i obrazovanja Srbije zasnovan je na standardu koji smo dostigli 2023. godine, a to je da plata tehničkog osoblja iznosi 105,5 odsto od minimalne cene rada“, saopšteno je ranije iz Smostalni sindikat predškolskog vaspitanja i obrazovanja. Današnji sastanak reprezentativnih sindikata u prosveti sa predstavnicima Vlade zakazan je nakon što je najavljeno da će u petak, 1. novembra stupiti u jednodnevni štrajk, kada će obustaviti rad, dok će organizovati i protest u Beogradu, sa početkom u 12.00, piše u odluci sindikata. Najvljeno je i da će od ponedeljka, 4. novembra časovi u školama biti skraćeni na 30 minuta, a da će predškolske ustanove prijem dece obavljati od 9.00. Kako je FoNetu danas rečeno u Smostalnom sindikatu predškolskog vaspitanja i obrazovanja, taj štrajk je već prijavljen kako ne bi bilo zakonskih prepreka. Reprezentativni sindikati prosvetnih radnika su u septembru i oktobru organizovali proteste u Beogradu i većem broju gradova u Srbije, kao i štrajkove po školama, jer su nezadovoljni ponudom Vlade da nastavnicima od 1. januara zarade budu povećane za 12 odsto, a ostalima za osam procenata. Sindikati traže i hitno počinjanje pregovora o ceni rada za 2025. godinu i o Posebnom kolektivnom ugovoru za zaposlene u osnovnim, srednjim školama i domovima učenika, jer postojeći ističe na proleće.",Sindikat predškolskog vaspitanja održao jednosatni štrajk upozorenja,2024-10-29
"Kako je ono o čemu, navodno, na sastanku predsednika Srbije i predsednice Evropske komisije nije bilo reči - postalo glavna tema u obraćanju medijima. Pitanje je koje se nameće posle susreta Ursule Fon der Lajen i Aleksandra Vučića. Jer taman što nas je predsednik uverio da nije bilo reči o litijumu, Lajen je poručila da će Evropska unija očuvati prelepu prirodu Srbije. A onda se u Palati Srbija navodno začulo ""nećete kopati"". Ni muva se nije čula na konferenciji za medije Vućića i Fon der Lajen. Tvrdio je predsednik (kroz osmeh) „ litijum će za stolom biti na večeri“. Uzvratila je predsednica Evropske komisije (kroz osmeh), da joj je drago što će Srbija biti lider u proizvodnji električnih vozila „Pošto, Ursula, oni ovde misle da mi pričamo samo o tome, nismo razgovarali ni o mineralima, tako da ću da iskoristim večeru da zamaram Ursulu malo i sa tim pitanjima“, rekao je predsednik. Odogovorila je: „Kada govorimo o projektu o kritičnim sirovinama, možete biti sigurni da ćemo poštovati i očuvati vašu prelepu prirodu i da ćemo slušati i sarađivati sa lokalnim zajednicama jer to je standard Evropske unije.“ Povezane vesti Fon der Lajen otkazala sastanak sa Vučevićem posle njegovog susreta sa ruskim ministrom Vesti 25. okt 2024 228 Vesti 25. okt 2024 228 Fon der Lajen u razgovoru s Vučićem: EU će poštovati i čuvati divnu prirodu Srbije Vesti 25. okt 2024 77 Vesti 25. okt 2024 77 Nakon ovog nesporazuma da li se o rudniku litijuma, pričalo ili ne, u Vučićevom objašnjenju kako pobeđuje na izborima neko od snimatelja navodno je dovršio njegovu rečenicu… „Pobedio sam dva puta na izborima govoreći ljudima da smo na evropskom putu i da ćemo čuvati tradicionalno dobre veze sa drugim ljudima…“, kazao je. Ovo je momenat kada predsednik čuje da mu neko dobacujue „i da nećete kopati“ što ga je strašno naljutilo. „Nisam vas razumeo, je l’ ste to hteli da dobacite nešto? Se pravite pametni mnogo? Prvo se pristojnosti naučite, da Vas mama i tata ponovo vaspitaju, a najgore što sam i čuo šta je dobacio“, rekao je ljutito predsednik. I nastavio je: „Što se vašeg dobacivanja tiče, ja ću da vam kažem – nećete vi da odlučujete hoćemo li mi da kopamo ili nećemo, to će da odlučuju građani Srbije i stručna javnost ove zemlje.“ Da vodi zemlju u Evropsku uniju predsednik Srbije nekoliko puta je ponovio. Predsednica Evropske komisije nije direktno odgovorila na pitanje kako komentariše srpsku delegaciju na Samitu BRIKS-a u Kazanju, ali je uputila jasnu poruku: „Činjenica da smo ovde danas i da ste se vi sreli sa liderima EU, umesto da budete negde drugde dovoljno govori. Mi smo demokratska unija zemalja koje su se dobrovoljni pridružile i na narodu Srbije je da odluči o budućnosti.“ „Za razliku od izmišljenih istraživanja koja objavljujete ja imam stvarna, 43 posto za Evropsku uniju, 42 za BRIKS. I šta to znači? To je značilo da sam ja juče otišao u Vršac na rođendan SNS i rekao da se Srbija nalazi na evropskom putu, i da će biti na evropskom putu“, kazao je Vučić. Još jedna od tema sastanka bila je situacija na Kosovu i Metohiji i nastavak dijaloga, ali je predsednik Srbije reko da o tome svoju gošću „neće da zamara javno“. Iz Beograda Ursula Fon der Lajen odlazi u Prištinu.",Ni muva se nije čula na konferenciji Vućića i Fon der Lajen: Onda se čulo „nećete kopati“,2024-10-25
" Srbija u političkoj krizi. Može li ProGlas, zajedno sa lokalnim organizacijama na čijem okupljanju radi, da pokrene mehanizme za izlazak iz nje? Gost Iza vesti je profesor na Pravnom fakultetu i jedan od inicijatora Proglasa – Miodrag Jovanović. Emisiju gledajte od 9.20.",Iza vesti: Gost Miodrag Jovanović,2024-10-28
" Novinar Milenko Vasović izjavio je da je kolektivni poremećaj svesti zahvatio veliki deo društva i da je Aleksandar Vučić uspeo da za deceniju vlasti izazove poremećaj pameti kod većine svojih podanika. Vasović je u intervjuu agenciji Beta kazao da ljudi u Srbiji danas ne znaju da li je odricanje od dela teritorije pobeda ili poraz, da li je lopovluk štetan po državu, da li su vazduh i voda zagađeni ako su crni. Na pitanje da li je predsednik Vučić uspeo da promeni svest srpskog naroda, s obzirom da je 2014. godine rekao da će mu to biti najteži posao, Vasović je kazao da je najbolji Šešeljev (Vojislav) učenik uspeo da za deceniju vlasti izazove poremećaj pameti kod većine podanika, „da sludi mnoge koji život provode u tumaranju i da zastraši dobar deo onih koji bi imali šta da kažu, ali se boje linča“. „Kolektivni poremećaj svesti zahvatio je veliki deo društva koji više ne ume da rasađuje. Ljudi ne znaju da li je odricanje od dela teritorije pobeda ili poraz, da li je lopovluk štetan po državu, je li prostitucija poželjno zanimanje, da li su vazduh i voda zagađeni ako su crni i tako redom. Sluđeni pojedinci koji čine društvo izgubili su moć rasuđivanja, a na one koji su još sačuvali svest nasrću oni koji su glavu odavno odložili na stranu, kao pijani svatovi“, rekao je on. Prema njegovim rečima, šta je Vučićev naum bio vidi se po onome što je postigao. „Nema nadaleko ovako raspamećenog naroda, a možda ga nikad u istoriji nije bilo. Bar polovina punoletnih ne ume da vidi i prepozna zlo i nesreću koja se nadvila nad Srbijom i kao kuga se širi iz centra prestonog grada. Ljudi su naoko budni, a zapravo su u stanju duboke nesvesti. Svaka mu čast na tome, to nije uspelo ni komunistima, ni fašistima, ni Turcima“, istakao je Vasović. Upitan koje instrumente i metode koristi vlast da bi promenila svest naroda, Vasović je rekao da su podvala, laž i nasilje odlike autokratskih režima. „To su tri tačke oslonca koje daju statiku, plus profesionalni patriotizam koji se koristi kao pomoćna noga kad god zatreba. Na to dodate dobošare koji preko takozvanih medija hvale vođu na sva usta, onda malo milostinje koja se deli narodu i eto kolektivne nesvesti“, objasnio je. Dodao je, da bi stvar bila zacementirana – sve se relativizuje. „Od ‘nema predaje’ stigli smo do zatvaranja srpskih pošta i nestanka dinara na severu Kosova, od ‘zlatnog doba’ i neviđenog napretka do jeftinog parizera, od obrazovnog programa na nacionalnim televizijama do tuče i seksa u rijaliti programima“, naveo je. Kazao je i da se zaduživanje zemlje proglašava uspehom. „Ugovor o izvozu tartufa i rakije u Kinu vredan 0,5 miliona evra saopštava se kao najveći privredni uspeh. Maser vodi najveći državni fond, a Mići pečenjari poverava najveće preduzeće na Balkanu. Službe bezbednosti čuvaju plantažu marihuane, a general policije investira i prodaje stanove po Beogradu. Diplome se kupuju, robijaš snima spot u školi… Na sve to dolazi čuveno naprednjačko – pa šta? Da, to jeste promena svesti, samo na gore. A to ‘gore’ ima jednostavan naziv – luda zemlja. Zlatiborci bi rekli: ‘Kakav domaćin takvi i ukućani'“, istakao je novinar. Pročitajte još Za EXPO subvencije za hotele do sada prijavljeno nekoliko projekata Ekonomija 09. okt 2024 0 Ekonomija 09. okt 2024 0 Zašto se za metro uzima novi kredit – a posao i dalje kaska u mestu Vesti 27. okt 2024 13 Vesti 27. okt 2024 13 Na pitanje šta je bio cilj Aleksandra Vučića kada se odlučio za promenu svesti naroda, Vasović je rekao da „ovde nije reč samo o promeni stanja svesti nego i o zatupljivanju naroda“. „Da je vlast želela da menja svest naroda, na bolje, razume se, radila bi to drugačije. Afirmisala bi vrednosti kao što su znanje pristojnost, solidarnost… Ne bi se glorifikovalo nasilje, primitivizam, svađe s narodima u okruženju. Rad i kvalitet bili bi vrednost, a ne provizije, korupcija i lopovluk. Ne bi nam ministri bili s kupljenim diplomama“, ocenio je. Vasović ističe da je lično Vučić mogao da svojim primerom pokaže kako treba menjati svest na bolje. „Recimo, svakog vikenda je mogao da izvede svoje pristalice da očiste Srbiju. Da povade smeće iz korita reka, da uklone divlje deponje. Za deset godina država bi ličila na rajski vrt. Tako se menja svest naroda. Ne, oni prednjače u bahaćenju, zagađivanju i sejanju mržnje. Kad su do sada najgori mogli doprineti promeni na bolje – nikad. A cilj je da se stanje razvaljenog društva, s jednim, jedinim gazdom zadrži što duže. Da bi vladajuća klika mogla da troši, odnosno da pljačka državni novac bez ikakve kontrole. To je suština i smisao ‘menjanja svesti'“, naglasio je Vasović. Na pitanje da li je jedan od ciljeva promene svesti naroda bio i stvaranje podaničkog mentaliteta, Vasović je rekao da naprednjačka vlast gaji podaništvo kao usev. „Umesto da se kroz obrazovanje, vladavinu prava, jake institucije nekako suzbija i neutralizuje, naprednjačke vlasti samo podstiču podaništvo. Gaje ga kao usev. Dakle, podaništvo nije cilj, već sredstvo za samovlašće, za stvaranje priče o nepogrešivom ‘vođi’. A ‘vođa’, naravno zna kuda će s našim novcima i šta će s našim životima. Kad bude ispostavljen račun za ovo doba koje su oglodali gubavci, on će se verovatno pridružiti bratu Kokezi (Slaviša) na kakvom egzotičnom ostrvu, a sirotinja će plaćati ceh“, istakao je. Na pitanje kakva je uloga provladinih medija u promeni svesti naroda, Vasović je kazao da su vlasnici tih „nazovi medija“ prikriveno ljudi iz vlasti ili prevaranti koji su svoju poziciju iskoristili da se obogate. „Nema tu medija, to su štabovi preko kojih se šire pomenute podvale, seje strah i panika. Publika se zasipa nebitnim sadržajem da bi se sakrila važna pitanja – gde su naše pare, kako su cene veće nego u okruženju, zašto plaćamo doprinose za zdravstvo ako se lečimo privatno itd. Vlasnici tih, nazovi medija su ili prikriveno ljudi iz vlasti ili prevaranti koji su svoju poziciju iskoristili da se obogate. Njima se upravlja iz jednog centra koji se kolokvijalno može nazvati ministarstvo za sluđivanje naroda i njegovo sedište je na Andrićevom vencu“, naglasio je. Prema njegovim rečima, problem je što se u takvu sliku utopio i Javni servis RTS koji, kako je rekao, ne služi na dobrobit građana koji ga plaćaju već u interesu vladajuće klike. „Nema dijaloga, javnih rasprava, nema valjanog izveštavanja sa skupova koji vlastima ne odgovaraju. Za ljude koji argumentovano kritikuju režim tamo su zatvorena vrata. I kako u takvim uslovima da narod ne poremeti pameću?“, zapitao se Vasović. Kazao je da će biti posledice po narod i državu biti pogubne. „Tenzije u društvu titraju na ivici fizičkih sukoba što režimu apsolutno odgovara, jer je sila u njihovim rukama. Zemlja je prezadužena, ma šta pokazivali kreditni rejtinzi i procenti. Krediti su neracionalno trošeni, nema nove vrednosti, niti proizvodnje koja može da finasira dugove. Godišnje obaveze po kreditima bliže se cifri od sedam, osam milijardi evra. Taj novac Srbija nema sem u novim zaduženjima, a mi gradimo nacionalni stadion i vašarsku šatru zvanu Expo. Samo nam treba još litijum i rudnici, pa da potpuno nestanemo. Jedan čovek odlučuje o svemu, a njegove namere i pamet ne ulivaju nadu“, zaključio je Vasović.",Vasović: Vučić je izazvao poremećaj svesti velikog dela srpskog društva,2024-10-28
" Ministarstvo unutrašnjih poslova (MUP) Srbije raspisalo je javni konkurs za izbor direktora policije koji će tu funkciju obavljati pet godina, objavljeno je danas na sajtu MUP-a. Podsećamo, Srbija je više od dve i po godine bez prvog čoveka policije . Kako se navodi u opisu pozicije, direktor policije obavlja najsloženije poslove koji podrazumevaju prepoznavanje strateških ciljeva od šireg društvenog i nacionalnog interesa -planira, organizuje, delegira zadatke, prati, kontroliše i ocenjuje zaposlene, predstavlja Direkciju policije, priprema programe i planove rada, prati realizaciju poslova i daje smernice, analizira probleme u vršenju planiranih poslova, priprema smernice i uputstva za ujednačavanje i primenu najbolje prakse, zrađuje predloge plana potrebnih finansijskih i materijalnih sredstava za rad…. Uslovi: Stečeno visoko obrazovanje po Zakonu o univerzitetu u trajanju od najmanje četiri godine ili visoko obrazovanje stečeno na studijama prvog stepena osnovne akademske ili specijalističke strukovne studije, u obimu 300 ESPB bodova, iz naučnih oblasti u okviru obrazovno-naučnih polja prirodno-matematičke nauke, tehničko-tehnološke nauke, društveno-humanističke nauke, medicinske nauke, umetnost, IMT i dvopredmetne studije i status „OSL“. Кandidati od stečenih 300 ESPB bodova moraju imati najmanje 240 ESPB bodova iz naučnih oblasti u okviru navedenih obrazovno – naučnih polja. Dačić saopštio kada će biti izabran direktor policije Vesti 14. okt 2024 9 Vesti 14. okt 2024 9 Posebni uslovi: najmanje policijska obuka osnovnog nivoa, obuka i ispit za strateški nivo rukovođenja u Ministarstvu unutrašnjih poslova. Radno iskustvo potrebno za rad na radnom mestu: najmanje 15 godina navršenog rada na policijskim poslovima, na rukovodećim radnim mestima. Raspon čina/zvanja : Od majora policije do generala policije. Кandidati moraju da imaju isključivo državljanstvo Republike Srbije. Кandidati moraju da ispunjavaju opšte uslove za rad u državnim organima predviđene zakonom, posebne uslove propisane Zakonom o policiji i Pravilnikom o unutrašnjem uređenju i sistematizaciji radnih mesta u Ministarstvu unutrašnjih poslova. Više od tome šta će se proveravati u izbornom postupku pročitajte na sajtu MUP . Ovaj oglas objavljuje se na intranet i Internet stranici Ministarstva unutrašnjih poslova, na oglasnim tablama Sektora za logistiku i Direkcije policije, u dnevnom listu „Politika“, na internet prezentaciji i periodičnom izdanju oglasa Nacionalne službe za zapošljavanje i u „Službenom glasniku“. Rok za podnošenje prijave na konkurs je 15 dana od dana objavljivanja konkursa u „Službenom glasniku“ i počinje da teče narednog dana od dana kada je konkurs objavljen.",Raspisan konkurs za direktora policije posle dve i po godine,2024-10-25
"/Marina Pupavac Zamislite da odete u banku i podignete kredit kako biste vratili dugove za struju i grejanje, a onda okruženju ispričate da je banka u stvari odlučila da investira u vas, jer vas je prepoznala kao klijenta od poverenja, tako da čitavu tu stvar zapravo prikažete kao svoj uspeh. Otprilike tako bi se moglo opisati izveštavanje prorežimskih medija o tome da je državni Telekom emitovanjem obveznica prikupio od investitora 900 miliona dolara, piše Raskrikavanje. To zapravo znači da se zadužio da bi od tih para, između ostalog, refinansirao postojeće dugove, ali to tabloidi ne spominju, već navode da su ""investitori Telekomu nudili milijarde"" i da je ovo veliki uspeh državne kompanije. Prorežimski tabloidi poput Informera, Srpskog telegrafa, Kurira, ali i mediji poput Euronewsa, franšize u vlasništvu Telekoma , pišu da je ovo ogroman uspeh i da su „investitori nudili milijarde za Telekomove obveznice”, zahvaljujući čemu je državni operater na međunarodnom tržištu nedavno prikupio 900 miliona dolara, piše Raskrikavanje. Iz istovetno napisanih tekstova, koji se oslanjaju na Telekomovo saopštenje, može se zaključiti da je reč o investiciji, odnosno da su neke međunarodne kompanije i banke odlučile da ulože ovaj novac u Telekom. Sugeriše se da su investitori procenili da je državni operater stabilan i pouzdan, da je reč o kompaniji od poverenja, i da su zbog tako dobrog poslovanja odlučilli da mu daju novac, navodi Raskrikavanje. Gujaničić: Nijedan građanin se ne hvali keš kreditom, pa zašto bi to radio Telekom Ekonomija 22. okt 2024 8 Ekonomija 22. okt 2024 8 Novo zaduživanje: Telekom emitovao evroobveznice od 900 miliona dolara Ekonomija 22. okt 2024 21 Ekonomija 22. okt 2024 21 Telekom planira zaduživanje od 400 do 850 miliona evra: Nove obveznice već ove godine Ekonomija 03. okt 2024 14 Ekonomija 03. okt 2024 14 „Potražnja za evro-obveznicama Telekoma Srbija već u prvom satu njihovog emitovanja na berzi u Dablinu iznosila je milijardu dolara, što najbolje govori o ogromnom interesovanju međunarodnog finansijskog tržišta za investiranjem u najvećeg i najuspešnijeg operatera sa Zapadnog Balkana!“, piše Republika u superlativima. Ipak, nigde u tekstovima ne objašnjavaju da je emisija obveznica zapravo – zaduživanje. Telekom je od investitora na međunarodnom tržištu u stvari pozajmio 900 miliona dolara. Ovaj iznos, prema saopštenju ove državne kompanije, dospeva na otplatu kroz pet godina i Telekom će ga vraćati sa kamatom od sedam odsto. U pitanju je, dakle, vid kreditiranja, a deo tog novca će, kako su iz Telekoma saopštili, biti iskorišćen za refinansiranje postojećih dugova. Ekonomski analitičar Bogdan Petrović za Raskrikavanje navodi da se kredibilitet Telekoma na međunarodnom tržištu osigurava i time što je reč o kompaniji u vlasništvu države. „Nije nelogično zaključiti da su investitori smatrali da će država na kraju moći da stane iza Telekoma ukoliko zatreba”, navodi on. Uprkos tome što im država „čuva leđa”, ovaj poslovni aranžman Petrović ocenjuje kao ne naročito povoljan za državnog operatera, jer je, prema njegovim rečima, kamata od sedam odsto visoka posebno imajući u vidu da kamate svuda padaju. Emisija obveznica na međunarodnom tržištu je uobičajeni i legitimni način poslovanja, a ne pokazatelj uspeha, smatra ekonomista Goran Radosavljević za Raskrikavanje. „Priča o uspehu je politikanstvo. Uspeh bi bio da su u problemima, a uspeju da se zaduže. Telekom ima visok dug, ali sa stanovišta investitora, on isplaćuje dividende i profitabilan je. Dok može da servisira dugove, nije u problemu”. Štaviše, kaže on, kada kompanija poput Telekoma ne bi bila u stanju da sakupi ovaj novac na međunarodnom tržištu emisijom obveznica, to bi se moglo nazvati neuspehom. Državni operater je, ističe, uprkos dugovima generalno atraktivan za investitore – osim povoljne kamate od sedam odsto, investitorima bi moglo da bude privlačno i to što je reč o kompaniji koja posluje na perspektivnom i rastućem tržištu telekomunikacija, koja servisira dugove ali i kompanija iza koje kao garant stoji i država. Telekom je, inače, često na meti kritika javnosti upravo zbog toga što posluje uz velika dugovanja. Bogdan Petrović je u julu za list Danas analizirao njegove finansijske izveštaje i naveo da je kompanija za samo godinu dana povećala dugove za 105 milijardi dinara – sa 262 milijarde krajem 2022. godine, na 367 milijardi dinara (oko 3 milijarde evra) na kraju 2023. godine.",Raskrikavanje: Novo zaduživanje Telekoma tabloidi predstavili kao ogroman uspeh,2024-10-28
"/ronstik Policija u Beogradu uhapsila je S.G. (29) iz tog grada, od koga je zaplenila 20 kilograma marihuane, 20 kilograma hašiša i pištolj u nelegalnom posedu, izjavio je danas ministar unutrašnjih poslova Ivica Dačić. Osumnjičeni je uhapšen na Petlovom brdu u Beogradu, dodaje se u saopštenju. On će, kako je dodao Dačić, biti predat tužilaštvu na dalje postupanje.",Mladić u Beogradu uhapšen sa 40 kilograma droge i nelegalnim pištoljem,2024-10-27
"Marijana Petković iz Udruženja ""Ne damo Jadar"", komentarišući današnju sednicu Skupštine Grada Loznice, kazala je za  da prostorni plan grada nije na dnevnom redu današnje sednice, ali da dopunom dnevnog reda može da se nađe na nekoj od narednih sednica. Pred sednicu Skupštine Grada Loznice, ispred ulaza u zgradu danas se desio incident, kada je narodni poslanik Aleksandar Jovanović Ćuta pokušao da uđe na sednicu, jer na to ima pravo, ali ga obezbeđenje i nepoznati ljudi nisu pustili da uđe. Došlo je do svađe, komešanja, guranja, čule su se i uvrede. „Danas ste mogli da vidite svu bedu ove države, svu nesreću koja nas je zadesila jer u ovoj opštini sede takvi kakvi sede, to su skorojevići sa kupljenim diplomama, partijskim linijama, mafijaškim kanalima, koji su dovedeni i tako 18 godina se gura projekat Rio Tinta. Oni su sad imali priliku da budu ljudi, ali su oni ipak odlučili da brane svoju privatnu imovinu i ono što su stekli na raznorazne načine“, ocenila je Petković. POVEZANE VESTI: Incident ispred zgrade Skupštine Grada Loznice, Ćuta pokušao da uđe na sednicu (VIDEO) Vesti 25. okt 2024 125 Vesti 25. okt 2024 125 Popović (RERI) o Loznici: Manje je strašno to što nisu pustili poslanika, pogledajte šta rade Vučić i Brnabić Vesti 25. okt 2024 1 Vesti 25. okt 2024 1 Šestoro odbornika Srbije protiv nasilja nije moglo na sednicu skupštine Loznice, najavljuju tužbe Vesti 25. okt 2024 6 Vesti 25. okt 2024 6 Ona je podsetila da sednici ne prisustvuje ni . „Nisu pustili ni TV ekipe koje su uredno slale zahteve, čak ni narodne poslanike“, kazala je. Na pitanje zašto narodni poslanici nisu mogli da uđu na sednicu, Petković kaže da je to zato što „imaju mnogo škakljivih pitanja“ na sednici. „Oni imaju mnogo škakljivih pitanja, dele neku dobit, a recimo gradska toplana je takav gubitaš, kako je moguće da oni imaju dobit. Tu su i Vodovod i kanalizacija… Oni dele neke pare i javnost Loznice sad to ne treba da zna, a celo leto loznička sela nisu imala vode, pa bi verovatno se postavljala neka od tih pitanja“, rekla je. A bilo bi i pitanje rudnika, da se oni tu izjasne, dodala je. „Za SPS ću vam konkretno reći, na završnoj konvenciji, predsednik odbora za Loznicu je rekao da Dačić neće rudnik i da on zna kako će da odbrani Jadar. I eto, tako su ušli u ovu opštinu, rekli su da neće rudnik, a sad će ga verovatno hteti“, izjavila je aktivistkinja. Prema njenim rečima, prostorni plan nije danas na dnevnom redu, ali kako je rekla, može dopunom da se nađe na nekoj od narednih sednica. „Naše je da pratimo, da budemo ovde. Mora da se donese odluka o promeni Prostornog plana, da bi se implementirao projekat Jadar i da bi dobili dozvolu za studiju koju žele da objave. Mislim da će oni imati još jači otpor prema građanstvu, jer oni ovo zdanje smatraju privatnom imovinom koju će braniti verovatno“, izjavila je Petković. O tome da li će Dragana Lukić biti izabrana za gradonačelnicu umesto dugogodišnjeg gradonačelnika Vidoja Petrovića, koji je ostavku podneo u avgustu, ali je tek nedavno javnost za nju saznala, Marijana Petković kaže: „Ja sam u ovom gradu rođena, odrasla, živim, radim u školi 27 godina i ja ne znam odakle su nju doveli, ali su je verovatno doveli odnekle. Jedan totalni anonimus daje sebi za pravo da mene pita zašto nisam na radnom mestu, da vređa ljude koje ne poznaje… da li će ona biti izabrana, meni je svejedno, naša borba dalje traje“. Petković kaže da je ponašanje lokalnih funkcionera identično državnim. „To vam je dokaz, Loznica je mala, ali vidite kako funkcioniše vlast, onda zamislite kako funkcioniše na republičkom nivou, oni su ogledalo onoga što se dešava u Beogradu. Meni je to dokaz, ne moram da idem dalje odavde, mogu samo da pogledam ljude iz SNS u gradu“, zaključila je.","Marijana Petković: Danas nema tačke o prostornom planu Loznice, naše je da pratimo i da budemo ovde",2024-10-25
"Tanjug/ AP/ Edvin Zulic Hajrudin Šabić službenik Policijske stanice Bosanska Krupa, jedan je od šestorice muškaraca koje je Agencija za istrage i zaštitu BiH (SIPA) uhapsila, zbog sumnje da su povezani sa terorističkim napadom na tu policijsku stanicu. „Hajrudin Šabić godinama je zaposlen u PS Bosanska Krupa. Nije imao status policijskog službenika, već državnog službenika – nameštenika, koji je radio na sistemu veze i gotovo je svakodnevno bio u kontaktu sa ubijenm policajcem Ozrenom Maranom i ranjenim Avdom Hasanovićem“, potvrđeno je za banjalučku Alternativnu televiziju (ATV) u MUP Unsko-sanskog kantona (USK). Pozivajući se na izvor blizak istrazi, ova televizija je navela da je Šabić bio jedan od organizatora „Škole Kurana“ koja se nalazi u Bosanskoj Krupi, kao i da dosadašnja istraga ukazuju da je maloljetni Е.S. (15), koji je izvršio napad na Policijsku stanicu, često posećivao objekat u kojem se nalazi „Škola Kurana“, a koji je u operativnim evidencijama policijskih agencija u BiH označen kao paradžemat. Određen pritvor maloletniku koji je ubio policajca, a drugog ranio u Bosanskoj Krupi Region 27. okt 2024 1 Region 27. okt 2024 1 Uhapšeno osam osoba u Bosanskoj Krupi i Bihaću: Pronađeno oružje, telefoni i poruke na arapskom jeziku Region 26. okt 2024 6 Region 26. okt 2024 6 Navedeno je da Šabić navodno duže vreme prolazi kroz operativne evidencije policijskih agencija u BiH kao bezbednosno interesantna osoba, dok se „Škola Kurana“ u Bosanskoj Krupi pominje kao mesto u kojem se okuplja veći broj izrazito radikalnih pripadnika vehabijskog pokreta. „U tom objektu su često boravili i uhapšeni Dževdet Mujović i Muharem Bajrić“, stoji u tekstu. Šabiću se, zajedno sa ostalim uhapšenima, stavlja na teret da je podstrekavao ili pomagao maloletnom Е.S. (15) u napadu na stanicu u kojoj je i sam zaposlen. U tom napadu je ubijen policajac Maran, dok je njegov kolega Hasanović ranjen. Osim Šabića, u akciji su uhapšeni Hakija Kanurić, Hidajet Mušić, Dževdet Mujović, Muharem Bajrić i Rijad Nahić i oni će danas biti predati u nadležnost Tužilaštva BiH.",Među osumnjičenima za terorizam i službenik Policijske stanice Bosanska Krupa,2024-10-28
"Godišnjica rođenja Miloša Crnjanskog, jednog od najvećih srpskih pisaca svih vremena, večeras je obeležena na Sava Promenadi. Na Kuli Beograd, najvišoj zgradi u Srbiji i regionu, emitovana je specijalna svetlosna projekcija posvećena velikanu koji je ostavio neizbrisiv trag u domaćoj književnosti, saopšteno je. Miloš Crnjanski je bio pesnik, romansijer, pripovedač, dramski pisac, novinar, profesor i diplomata. Rođen je 26. oktobra 1893. a umro je 30. novembra 1977. Iako je veliki deo života proveo u inostranstvu, nostalgija i ljubav su ga vratile u srpsku prestonicu koju je opevao u pesmi „Lament nad Beogradom“. Osnovao je avangardni umetnički pokret sumatraizam, kao simbol povezanosti svega u kosmosu, a njegove elemente je najbolje predstavio u pesmama „Sumatra“ i „Stražilovo“. Osim tih pesama, najpoznatija dela ovog velikog književnika su „Seobe“, „Dnevnik o Čarnojeviću“ i „Roman o Londonu“ , dodaje se u saopštenju.",Miloš Crnjanski na Kuli Beograd: Lik slavnog pisca zasijao na nebu iznad Save,2024-10-26
" Stranka slobode i pravde (SSP) ocenila je da današnji incident u Beogradu, u kom je muškarac pucao u suprugu i sina, ""dokazuje"" da su zakoni usmereni na borbu protiv nasilja nad ženama ""mrtvo slovo na papiru"". U saopštenju su podsetili da je od početka godine u Srbiji bilo 15 femicida, a da je u prethodnih 12 godina ubijeno 406 žena. Muškarac na Bežanijskoj kosi pucao u sina i suprugu, mladić u stabilnom stanju Vesti 28. okt 2024 35 Vesti 28. okt 2024 35 „SSP već godinama zahteva da se napravi akcioni plan borbe protiv nasilja nad ženama koji se bazira na pravljenju jedinstvenog registra nasilnika, definisanju ubistva žene iz mržnje kao posebnog krivičnog dela, pooštravanju zakonskih kazni za nasilnike i ekonomskom osnaživanju žena. Nažalost, Vučićev režim je gluv za sve ove predloge“, saopštila je SSP. Ocenili su da je preduslov za sistematski pristup rešavanju problema nasilja nad ženama „smena režima koji je zasnovan na agresiji i nasilju“.",SSP: Zakoni usmereni na borbu protiv nasilja nad ženama mrtvo slovo na papiru,2024-10-28
"Povodom optužbi koji su na njegov račun izneli tabloidi, poslanik Ekološkog ustanka Aleksandar Jovanović Ćuta uključio se direktno u program televizije Informer. Poslanik Aleksandar Jovanović zatražio je da mu se ukine poslanički imunitet kako bi se utvrdila istinitost optužbi koje su na njegov račun uputili predsednica parlamenta Ana Brnabić i provladini mediji. Posle izjave Jovanovića na televiziji K1 da je redakcija Informera prva na spisku za lustraciju ukoliko on postane deo vlasti, Brnabić i provladini mediji optužili su Jovanovića da preti ubistvom novinara. Jovanović je posle zahteva da mu se ukine imunitet pozvao i televiziju Informer i tražio da ga uključe u program. Što se i dogodilo. Vučićević: Iz režije mi javlaju da na vezi imamo Ćutu, vi ste nam se javili, kažite, ovo je demokratska televizija. „Kako da ne po tome ste poznati. Jedna vest, povodom ovoga što govorite da hoću da ubijam novinare i redakcije, poslao sam zahtev predsednici Skupštine Ani Brnabić da hitno pokrene postupak za ukidaje imuniteta i pozvao pravosudne organe da utvrde da li je tačno da sam ja taj koji hoće da ubija novinare i redakcije. Ono što sam rekao stojim iza svake reči i to je obećanje. Jednoga dana kada bude vladao zakon, bićete prvi na spisku za lustraciju, više nećete trovati narod, to je obećanje a ne pretnja“, poručio je Ćuta u kratkom uključenju za Informer. Podsećamo, Brnabić je juče na društvenoj mreži X osudila, kako je navela, pretnje koje je redakciji provladinog tabloida Informer uputio poslanik Jovanović. Pritom je medijska udruženja optužila za licemerje, navodeći da „za njih postoje isključivo oni koji rade za medijske kompanije čiji je vlasnik Dragan Šolak“.",(VIDEO) Ćuta se uključio uživo u program TV Informer: Više nećete trovati narod,2024-10-29
" Narodni poslanik Ekološkog ustanka Aleksandar Jovanović Ćuta zatražio je da mu se ukine poslanički imunitet kako bi se utvrdila istinitost optužbi koje su na njegov račun uputili predsednica parlamenta Ana Brnabić i provladini mediji. Jovanović je Ani Brnabić i pravosudnim organima Republike Srbije uputio otvoreno pismo povodom, kako je naveo, kampanje koja se ovih dana vodi protiv njega, a kojoj se od juče pridružila i predsednica parlamenta, i u kojoj je označen kao neko ko je navodno pretio da će lično da ubija novinare iz čitave redakcije. „Pozivam Vas da u skaldu sa zakonom pokrenete proceduru za ukidanje mog poslaničkog imuniteta, a pravosudne organe da u skladu sa zakonom protiv mene pokrenu odgovarajući postupak, kako bi se utvrdila istinitost navedenih optužbi upućenih na moj račun“, naveo je Jovanović u pismu. Tabloidi proglasili novog državnog neprijatelja – samo zbog gostovanja na : „Ružić, a smrdi“ Vesti 25. okt 2024 31 Vesti 25. okt 2024 31 Ćuta o optužbama da je pozivao na ubistvo Vučića: Brutalna laž – da bi se skrenula pažnja sa Rio Tinta Vesti 25. avg 2024 75 Vesti 25. avg 2024 75 Petrušić: Vlast godinama svesno onepismenjava ljude – sve kako bi lakše upravljala Vesti 22. avg 2024 30 Vesti 22. avg 2024 30 Brnabić je juče na društvenoj mreži X osudila, kako je navela, pretnje koje je redakciji provladinog tabloida Informer uputio poslanik Jovanović. Pritom je medijska udruženja optužila za licemerje, navodeći da „za njih postoje isključivo oni koji rade za medijske kompanije čiji je vlasnik Dragan Šolak“. Jovanović je prethodno na televiziji KTV je Informer prvi na spisku za lustraciju, ukoliko on ikada bude deo vlasti u Srbiji. „Takvi ljudi nemaju šta da traže, to truje sve živo. To je nešto kao kancer kad imaš, to mora da se sklanja, to mora da se operiše, to mora da se eliminiše“, poručio je Jovanović.",Ćuta nakon optužbi Ane Brnabić zatražio da mu se ukine poslanički imunitet,2024-10-29
"Foto: Tanjug/Vladimir Šporčić Predsednik Mađarske Tamaš Šujok poručio je danas u Beogradu da će njegova zemlja učiniti sve da Srbija što pre postane članica EU i istakao da je ne posmatra samo kao strateškog partnera već i kao iskrenog prijatelja. Šujok koji je sinoć doputovao u dvodnevnu zvaničnu posetu Srbiji, izjavio je na zajedničkoj konferenciji za novinare sa predsednikom Srbije Aleksandrom Vućićem posle njihovih razgovora u Palati Srbija, da su dve zemlje radile na tome da postignu iskreno i duboko prijateljstvo. On je ukazao da je od preuzimanja dužnosti predsednika, ovo njegova treća zvanična poseta Beogradu, posle Svete stolice i Beča. „Mađarska će učiniti sve da Srbija što pre postane članica Evropske unije jer smatramo da bez evrokspe integracije na Balkanu ne može da se postigne dugoročna stsabilnost i na taj način želimo sa naše strane da doprinesemo tome“, rekao je Šujok. Kazao je da je vreme da Evropska unija, obećanje koje je dala Zapadnom Balkanu „najzad posle dvadesetak godina i ostvari“. Vučić: Odnosi Srbije i Mađarske na najvišem nivou Vesti 28. okt 2024 13 Vesti 28. okt 2024 13 Mađarski predsednik stigao u Beograd, priređen svečani doček ispred Palate Srbije Vesti 28. okt 2024 10 Vesti 28. okt 2024 10 Mađarski predsednik je rekao da izazovi sa kojima se suočavaju znače izazove za sve, i da Srbija i Mađarska predstavljaju dobar primer na koji način može da se načini iskorak, ako je zasnovan na prijateljstvu i iskrenoj saradnji. „Nema u Mađarskoj energetske bezbednosti bez Srbije i isto tako u Srbiji bez Mađarske, upućeni smo jedno na drugo i to je jedna situacija koju smo vrlo dobro uspeli da prepoznamo“, rekao je Šujok. On je rekao da je Srbija poverljiv tranzitni partner Mađarske i omogućava joj povećanje količine gasa koje dobijaju iz Srbije. Zahvalio se što će u Srbiji već iduće godine da se završe radovi na izgradnji železničke pruge između Beograda i Budimpešte i rekao da će Mađarska nastojati da u narednih nekoliko godina obezbedi da se pokrene železniki saobraćaj sa mađarske strane do Budimpešte. Takođe je istakao da će učiniti sve da se ubrza prelazak granice i otvaranje graničnih prelaza. U osvrtu na mađarsku manjinu u Srbiji Šujok se zahvalio predsedniku Srbije i srpskom narodu što „mađarski narod u Srbiji ima stabilnu poziciju i što živi u sređenim okolnostima“. „Mi zaista smatramo da su njihova prava ispoštovana i na isti način mi Mađari sa naše strane činimo sve da Srbima u Mađarskoj omogućimo sve za očuvanje njihovog identiteta“, rekao je Šujok. On se zahvalio predsedniku Srbije Vučiću što se zalaže za sve inicijative koje idu u prilog prijateljskoj saradnji dve zemlje doprinosi opstanku mađarske manjine u Srbiji. Istakao je da je za njega velika čast što će zajedno sa Vučićem danas popodne da ode u Čurug gde će održati pomen „nevinim žrtvama sa jedne i druge strane“. Poručio je, na kraju obraćanja novinarima, da će sa svoje strane nastaviti da ulaže napore da se nastavi uspešna saradnja između dve zemlje. Pedsednik Srbije Aleksandar Vučić priredio je danas, ispred Palate Srbija na Novom Beogradu, svečan doček predsedniku Šujoku posle čega su imali razgovore. Tokom popodneva predsednici ;Šujok i Vučić će posetiti Čurug i Žabalj. U Čurugu će položiti vence na Spomenik pomirenja, koji je podignut u znak sećanja na nevine mađarske žrtve stradale 1945. godine. Taj spomenik je otkriven 26. juna 2013. godine na skupu srpsko – mađarskog pomirenja. Vučić i njegov mađarski kolega će potom položiti vence i u Muzeju žrtava racije „Topalov magacin“ u Čurugu, a zatim će u Žablju biti organizovano blagosiljanje obnovljene katoličke Crkve Snežne Gospe.",Šujok: Mađarska će učiniti sve da Srbija što pre postane članica EU,2024-10-28
"MUP Srbije Malo je verovatno da bilo gde na svetu postoji država koja bi bila sposobna da dva najbitnija suđenja, za dva najveća zločina u svojoj istoriji, pretvori u organizovanu sprdnju i negledljiv cirkus, napisao je novinar portala Nova.rs Ivan Milićević u autorskom tekstu. Tekst prenosimo u celosti: „Dve ključne i podjednako uznemirujuće vesti sa stranica crne hronike obeležile su početak ove radne nedelje. Prva – da je policija posle kraće potrage, podvlačim „kraće“, uhapsila pijanog i drogiranog vozača, koji je na Novom Beogradu pokosio dečaka na pešačkom ostrvu, a potom pešice pobegao. Zahvaljujući izjavama svedoka, podvlačim „svedoka“, sa odbeglim vozačem uhapšen je i njegov suvozač, ispostaviće se kasnije supruga, koja je, takođe, iz mesta popila krivičnu prijavu i završila iza brave. Druga vest, koja zapravo i nije bila vest za one koji nemaju kratkotrajno pamćenje, glasila je da ni posle 18 meseci, podvlačim „18 meseci“, ni policija, ni Više javno tužilaštvo u Smederevu, nisu identifikovali mlađeg muškarca kog su brojni svedoci, podvlačim „brojni svedoci“, videli sa masovnim ubicom Urošem Blažićem, u noći masakra u Duboni i Malom Orašju i još ga pride detaljno opisali.Dok prva vest jasno dokazuje da je policiji za identifikaciju odbeglog vinovnika jedne nesreće dovoljno između četiri i šest minuta, kao i još minut i po za njegove saučesnike, druga vest podsetila nas je najpre da vinovnik jednog masovnog zločina može uspešno da izmiče policiji čitavu jednu noć, a potom i uverila da njegov mogući saputnik ili saučesnik, komotno može da ostane nepoznat punih godinu i po dana. S tendencijom ka večnosti. Prvu vest objavili su svi mediji. Drugu – nezavisni. „Imam bolove, ne mogu da sedim“: Mladić kog je Uroš Blažić ranio svedočio na štakama Vesti 26. sep 2024 6 Vesti 26. sep 2024 6 (VIDEO) Uroš Blažić izrazio saučešće i priznao krivicu za ubistva: Kriv sam, vreme ne mogu da vratim Vesti 21. avg 2024 36 Vesti 21. avg 2024 36 Blažićeva porodica i dalje odbija da svedoči: Iskaze dali drugovi, komšije i bivša devojka Vesti 27. sep 2024 4 Vesti 27. sep 2024 4 Jer, ukoliko ste propustili poslednju informaciju koja svedoči o besmislu naše stvarnosti i prividu postojanja pravosudnog sistema, evo kratkog podsećanja: Svedok na suđenju Urošu Blažiću dao je detaljan opis osobe koju je u noći masakra video s njim, a koju tužilaštvo do danas nije identifikovalo niti saslušalo. Još kraće: Tužilaštvo ignoriše tvrdnje svedoka da je Blažić streljao komšije u prisustvu nepoznatog muškarca. Mimo ove elementarne i ključne informacije, čijem organizovanom zataškavanju očigledno svi upravo svedočimo, okončana je višemesečna istraga, podignuta optužnica i otpočeo sudski postupak. U sudskoj, tužilačkoj i policijskoj praksi nezabeleženo je da se u istrazi bilo kog krivičnog dela pojavi informacija i izjava svedoka da je neki okrivljeni imao saučesnika, a da se te tvrdnje do podizanja optužnice ne provere. Takođe je nezabeleženo da neki optužni akt, među dokazima sadrži iskaz svedoka sa takvim tvrdnjama, a da tužilac nigde ni ne pokuša da objasni s kog Marsa su pale takve tvrdnje, odnosno ko je zapravo osoba koju su svedoci videli, ako su je uopšte videli. Nezabeleženo je da se usred nekog suđenja, misteriozna osoba poziva kao svedok i premijerno saslušava u sudnici umesto u kabinetu tužioca. Nezabeleženo je da se na nekom suđenju umesto misterioznog, javnosti potura drugi svedok. Nezabeleženo je da sve to raskrinkava onaj prvi očevidac i još jednom, u punoj sudnici daje pun opis misterioznog Blažićevog saputnika. Zalud. Posebno je zabrinjavajuće što ni advokati oštećenih porodica ne insistiraju previše na pitanju misterioznog saputnika, niti se bilo ko trudi da to čuje od samog Blažića. A bogami ni od tužioca. Nezabeleženo, neviđeno, nadrealno… Malo je verovatno da bilo gde na svetu postoji država koja bi bila sposobna da dva najbitnija suđenja, za dva najveća zločina u svojoj istoriji, pretvori u ovako negledljiv cirkus. Organizovanu sprdnju. O čemu se ovde zapravo radi, da li je moguće da država svojim nečinjenjem opstruiše sopstveni postupak, lišena svake empatije prema porodicama devet streljanih duša? Da li je moguće da se posle svega što se dogodilo u maju prošle godine, neko ko je na ovaj ili onaj način bio povezan sa događajima, štiti na ovako uvredljiv način? Da li je moguće da je ispričana priča o vojnim kamionima ispred Blažićeve kuće dan nakon zločina, bitnija od provera navoda svedoka i otkrivanja identiteta neposrednog svedoka masakra? U izostanku odgovora i objašnjenja, javnosti preostaje samo nagađanje. Spekulisanje. Iskorak u prostor u kom istina zauvek ostaje u magli. A to je, verovatno, i cilj.“",Nova.rs: Ko i zašto krije identitet saputnika Uroša Blažića iz noći masakra?,2024-10-25
"Predsednik Srbije i član SNS Aleksandar Vučić izjavio je danas da podržava rekonstrukciju Vlade Srbije, te da bi ona trebalo da krene po dubini, od predsednika opština, gradonačelnika, direktora preduzeća i članova Vlade. Vučić, koji je i član Sprske napredne stranke, rekao je u Vršcu povodom obeležavanja 16 godina od osnivanja te stranke da su „mnogi svoje loše lice pokazali od trenutka kada su ponovo izabrani i da su pomislili da ponovo četiri godine imaju prilike da lepo žive, a da ne rade ništa“ i poručio im „da se spreme“, jer će biti provere odgovornosti. Dodao je da će SNS morati sebe da preispituje u narednih godinu i po dana da bi se pripremila za te „odsudne izbore krajem 2026. ili početkom 2027. godine“. Povezane vesti „Ma kakvo zagađenje, to su samo prazne priče“: Pitali smo pristalice SNS da li su za kopanje litijuma Vesti 24. okt 2024 129 Vesti 24. okt 2024 129 Naprednjački ministri u „kandžama“ rekonstrukcije: Od vlade do vlade uvek ista pretnja Vesti 23. okt 2024 15 Vesti 23. okt 2024 15 „Izbori će biti u decembru 2026, ili na proleće 2027“: Vučić najavio i rekonstrukciju Vlade Vesti 21. okt 2024 7 Vesti 21. okt 2024 7 „Ja neću moći da se kandidujem za predsednika na izborima 2027. godine ali ću vam na svaki način pomoći da pobedite i te godine, da Srbija ide napred i da se nikada ne vrati u onakvu prošlost“, rekao je on. Vučić je naveo da će u decembru 2026. godine krenuti da polažu račune narodu, šta su izgradili, kakve su penzije i plate građana, te da će se tada videti šta su sve uradili u Srbiji. Rekao je da je ponosan na činjenicu da se Srbija ne dodvorava nikome i da vodi slobodarsku politiku, kao i da ona treba da ostane na evropskom putu, da čuva svoje odnose sa Rusijom i Kinom, ali da vodi srpsku politku. „Srbija poštuje međunarodno pravo, Srbija poštuje integritet Ukrajine, ali pustite nas da imamo svoju politiku, pustili nas ili ne, imaćemo je i nećemo da uvodimo sankcije kako bilo ko hoće, jer ako nemamo pravo na svoju politiku, pravo da donosimo odluke o svojoj zemlji, šta će vam onda predsednik i Vlada“, ocenio je on. Govoreći o osnivanju SNS, rekao je da se ona pojavila u okolnostima nacionalne i političke propasti, kao stranka koja je trebalo da objedini ljude različitih uverenja sa nadom da mogu nešto da promene u Srbiji. „Godine 2012. uspeli smo i da oformimo Vladu i da krenemo polako da menjamo stvari u našoj zemlj, da nam više ne vode zemlju uspešni političari i biznismeni. Uspeli smo i u nečemu što je bilo skoro nemoguće, 2014. stopa javnog duga je bila 79 odsto, a danas 46 odsto“, naveo je on. Vučević: Najveći uspeh SNS je što je vratila Srbiji dostojanstvo Predsednik Srpske napredne stranke Miloš Vučević izjavio je u Vršcu da je najveći uspeh te stranke što je promenila Srbiju i vratila joj dostojanstvo, što je, kako je naveo, bio njen osnovni zadatak i uspeh koji joj niko neće oduzeti.Vučević, koji je i aktuelni premijer, kazao je na obeležavanju 16 godina od rada SNS, da je Srbija, kada su 2008. krenuli „na taj put“, imala najveću ekonomsku i političku krizu. „Imali smo zatvorene fabrike, pljačkaške privatizacije, poniženje oko Kosova i Metohije, gubili smo po svakom pitanju, i baš taj ambijent bio je ključni okidač za formiranje stranke“, dodao je on. Kako je kazao, ključna politička bitka dolazi za dve godine, „bitka kada će se sve ovo što smo radili staviti na ispit“. Dodao je da SNS mora biti stranka hrabrih boraca, te da su zato primili toliki broj ljudi koji veruju u suverenu Srbiju. On je naveo i da je suštinsko jedinstvo „kičma te stranke“, te da je ono potrebno da bi izdržali sve predstojeće izazove. „Svaka pobeda Srbije je pobeda SNS, i zato treba da budemo jedinstveni oko ideje slobodne Srbije, oko ideje da u Srbiji žive ljudi koji su ponosni i zadovoljni što su žitelji naše otadžbine“, rekao je Vučević.","Vučić u Vršcu: Rekonstrukcija članova vlade, ali i predsednika opština i direktora preduzeća",2024-10-24
"Još jedno prinudno iseljenje u Beogradu. Osamdesettrogodišnji Ljubiša Ćirić iseljen je iz svog stana u Sarajevskoj ulici zbog poslovnog duga. Združena akcija ""Krov nad glavom"" navodi da je Ljubišin dug mogao da bude namiren prodajom prostorija njegovog preduzeća u Kragujevcu. Umesto toga ovaj penzioner ostavljen je bez krova nad glavom. Mnogo puta odlagano, čak i usmenim dogovorom, sada se desilo. Osamdesettrogodišnjeg Ljubišu Ćirića izvršitelji su iselili iz stana u Sarajevskoj 12. Bio je to njegov jedini dom, a privremeni je našao kod prijatelja. „On me je molio, pozvao me. Nemoj da se kompromituješ, dođi, i evo treće veče sam kod njega. Nego ne mogu ja da spavam, ne mogu jednostavno, poremetio se ritam“, kaže Ljubiša Ćirić. A mogao je, tvrde u organizaciji Krov nad glavom, Ljubišin poslovni dug da se namiri njegovom drugom imovinom. Na primer prodajom poslovnih prostorija njegovog preduzeća u Kragujevcu. Zato traže izmenu Zakona kojim bi se zaštitilo pravo na dom, a izvršenje vratilo u ruke suda. Za krov nad glavom: Mučki i nenajavljeno iseljen deka iz stana u Sarajevskoj Vesti 23. okt 2024 39 Vesti 23. okt 2024 39 Ljubišu (80) već četvrti put pokušali da isele iz stana zbog duga od pre 10 godina Vesti 16. okt 2023 79 Vesti 16. okt 2023 79 „Ne bi smeli da izbacujemo ljude na ulicu, bez da oni imaju gde da budu. Izvršni postupak mora da se vrati u sud, dakle da ovaj centar moći koja je postala komora izvršitelja, mora da se oduzme i izvršenje mora da se vrati u sud“, kaže Milena Repajić, združena akcija Krov nad glavom. U organizaciji Krov nad glavom tvrde da se protiv javne izvršiteljke koja je iselila Ljubišu vode dva krivična postupka. „Izvršiteljske nagrade, izvršiteljski troškovi su ogromni. Što je veći predmet izvršenja, što je skuplja ta stvar na kojoj oni izvršavaju, to veći profit oni dobijaju. Veći udeo od toga“, objašnjava Repajić. Ljubiša se žalio sudu, ali kaže da, čim ga vide, odmahuju rukom. Zato mu preostaje apel na javnost, sa jednom željom. „Da javnost vidi, da ne umrem kao prevarant, da ne umrem kao autsajder. Nego da umrem kao čovek koji ima pedeset dva istraživačka rada. Provereno sve. Šezdeset godina sam uložio u ekologiju, građevinarstvo i agrar“, kaže Ljubiša.","Deka kome je izvršiteljka zaplenila stan: Da ne umrem kao prevarant, već kao čovek sa 52 istraživačka rada",2024-10-26
"Reuters/ Marko Djurica Meštani Donje Jablanice najavili su proteste ukoliko do 30. oktobra ne dobiju odgovore na zahteve za rešavanje brojnih pitanja nakon poplava i klizišta koji su pogodili taj kraj, prenosi BHRT. Oni traže rešavanje pitanja stambenog zbrinjavanja porodica koje su izgubile domove u poplavama početkom oktobra, procenu bezbednosti kamenoloma i eventualnog klizišta, rešavanje pitanja voda od padavina i odvoza materijala koji je skladišten kod magacina Železničke stanice. Meštani su tražili sastanak, uz prisustvo predstavnika opštine Jablanica, i poručili da će preduzeti sve potrebne mere da bi njihovi zahtevi bili ispunjeni. Ukoliko do srede ne dobiju odgovore, najavili su blokadu magistralnog puta. U tom mestu poginulo je 19 osoba nakon poplava i odrona, dok je celo naselje zatrpano kamenjem i muljem. Železnički saobraćaj je i dalje blokiran. Povezane vesti: U Jablanici pronađena poslednja žrtva: Forenzičari – nijedna nije umrla klasičnim utapanjem Region 14. okt 2024 0 Region 14. okt 2024 0 Otac i ćerka koji su izgubili sve u poplavama ponovo će imati krov nad glavom Region 14. okt 2024 0 Region 14. okt 2024 0 U humanitarnoj emisiji koju su organizovali , Nova TV i udruženje Pomozi.ba prikupljeno više od 620.000 evra Region 09. okt 2024 2 Region 09. okt 2024 2",Meštani Donje Jablanice najavili proteste nakon poplava i klizišta,2024-10-28
"/Aerial Mike Na osnovu prijave koja je u junu protiv Aca Novovića iz Podgorice podneta zbog sumnje da je u naselju Blok IX mučio i ubio psa, podgorički Osnovni sud osudio ga je na godinu zatvora. To su “Vijestima” potvrdili iz Osnovnog suda u Podgorici, uz napomenu da presuda nije pravosnažna. “Presuda ovog suda K.br. 362/24 od dana 30. 9. 2024. godine kojom je okrivljeni Aco Novović osuđen na kaznu zatvora u trajanju od 1 (jedne) godine, zbog krivičnog dela ubijanje i mučenje životinja i razaranje njihovog staništa iz člana 309 stav 1 Krivičnog zakonika Crne Gore, nije stekla svojstvo pravosnažnosti”, navode u odgovoru koji je dostavljen redakciji. Upit sudu “Vijesti” su uputile na osnovu informacije o presudi koju je pre nekoliko dana objavila nevladina organizacija za zaštitu životinja “Korina”. Događaj zbog kojeg je Novoviću suđeno dogodio se 29. maja. Prema prijavi koja je tada podneta Upravi policije (UP), a kako su “Vijesti” ranije objavile, u Ulici Vlada Ćetkovića, u naselju Blok IX u Podgorici, u večernjim satima primećen je automobil crne boje, nepoznate marke, registarskih oznaka PL-AH-822. “Kako vuče svezanog psa za njegovo vozilo duž Ulice Vlada Ćetkovića, nakon čega sam došla… zatičem na licu mesta uginulog psa, svezanog za vozilo navedenog lica…”, stajalo je, pored ostalog, u prijavi. Mučenje i ubistvo psa snimili su prolaznici Nakon što je podnosilac prijave uspeo da fotografiše vozilo i psa, vozač se, kako se dodaje, udaljio u nepoznatom pravcu, “vukući za sobom vozilom i dalje svezanog psa, koji je već bio mrtav”. U prijavi je navedeno i da su protiv iste osobe više puta i ranije podnošene prijave zbog mučenja i zlostavljanja životinja. Prema Krivičnom zakonu Crne Gore, za ubistvo životinje predviđene su novčana ili kazna zatvora do dve godine. Novović je javnosti godinama poznat, jer u gradskom naselju Tološi drži vukove. Zbog toga što drži vukove u naseljenom mestu i u blizini njihovih kuća, više puta negodovale su i komšije. Više puta reagovale su i nadležne službe, među kojima i ekološka inspekcija. Brat ubio brata u Bijelom Polju, povod – rasprava o psu Region 03. okt 2023 5 Region 03. okt 2023 5 U septembru 2020. godine, organizovana je i potera za jednom od životinja, nakon što je vuk pobegao iz dvorišta Novovića. Samo tri meseca ranije, iz Uprave za inspekcijske poslove tada su rekli “Vijestima” da Novović ne poseduje dozvolu za držanje vukova i da je podnet zahtev za pokretanje prekršajnog postupka nadležnom sudu “uz koji je sudu dat, shodno tada važećem Zakonu o zaštiti prirode, predlog da se izvrši oduzimanje divljih životinja i da se iste smeste kod ovlašćenog pravnog lica koje za to ispunjava uslove”. Inspektori su tada utvrdili da Novović, u više kaveza, u naseljenom mestu drži više od 20 vukova. Izveštaj je, rekli su tada, zasnovan na iskazu Novovića, “jer direktan uvid u kaveze nije bio moguć”. Prema navodima Novovića, on vukove drži skoro 40 godina, a više puta kazao je i da je prve mladunce nabavio. Ostali su, kako je rekao inspektorima, uzgojeni u zatočeništvu. Prema Zakonu o zaštiti prirode, svi koji nabave divlju vrstu životinja koju nameravaju da drže u zatočeništvu, u obavezi su da podnesu zahtev za izdavanje dozvole i da o tome obaveste nadležne, u roku od 30 dana od dana pribavljanja životinje. U suprotnom, rizikuju novčanu kaznu od 2.000 do 40.000 evra za pravno, odnosno 250 do 2.000 evra, za fizičko lice. Novović, prema informacijama “Vijesti”, nikad nije dobio dozvolu za držanje vukova.",Osuđen na godinu dana zatvora zbog ubistva psa,2024-10-26
"Posle manje od dva meseca, od kada je pušten u rad kružni tok kod Ušća u Beogradu, nadležni na to mesto vraćaju semafore, tako da ćemo ubuduće imati i kružni tok i semafore. Saobraćajni inženjer Ivan Banković kaže da takva rešenja postoje u više evropskih zemalja, ali da ni vraćanje semafora neće poboljšati protočnost saobraćaja. Napominje da kada je ovaj kružni tok u pitanju, Beograđani kao da su deo eksperimenta sprovođenja nečijih ideja u delo. Gradonačelnik Beograda Aleksandar Šapić pre dva meseca je najavio da će kružni tok kod Ušća rešiti problem problem protočnosti saobraćaja. Saobraćajni inženjer Bankovi za  kaže da je vraćanje semafora riznanje da rešenje nije bilo adekvatno i nije rešilo problem. Dodaje da je tačno da kružni tokovi sa semaforima postoje i u Austriji, Španiji, Italiji i Hrvatskoj, ali da ni sam semafor neće poboljšati protočnost. „Ovaj kružni tok je funkcionisao samo kada nismo imali veliki intenzitet saobraćaja. Ako imate kružni tok koji stoji to je signal za uzbunu da nešto niste dobro uradili. U ovom slučaju, imate vozila koja iz smera Novog beograda žele da se uključe na Brankov most i to je primarni smer kretanja. Sa druge strane, tu su vozila iz smera Brankovog mosta, neka idu ka Zemun, druga nastavljaju ka Novom Beogradu. To je pravilo problem jer vozila iz smera Bulevara Nikole Tesle, odnosno Zemuna, nisu mogli da se uključe u kružni tok jer nije dolazilo do prekida ovih tokova kretanja“, objašnjava saobraćajni inženjer u čemu je problem sa postojećim rešenjem. (FOTO/VIDEO) Postavljaju semafor ispred kružnog toka kod Ušća Vesti 27. okt 2024 240 Vesti 27. okt 2024 240 Otvoren kružni tok kod „Ušća“, saobraćaj se odvija bez problema Vesti 29. avg 2024 28 Vesti 29. avg 2024 28 Podseća da je pre kružnog toka postojala raskrsnica regulisana semaforom i sa uslovnim zelenim svetlom za one vozače koji su iz smera Brankovog mosta hteli desno ka Zemunu. „U ovoj konstelaciji nećemo to imati. Semafor će svima zaustavljati saobraćaj i praviti gužve“, ističe sagovornik . Kako kaže, nezvanične informacije su da će novopostavljeni semafori raditi samo u špicu – prepodnevnom i popodnevnom. Banković kaže da je trajno rešenje denivelacija same raskrsnice. „To znači da imate mostovsku konstrukciju tako da ne biste imali direktno ukrštanje svih učesnika u saobraćaju“, objasnio je. Napominje da jete skuple rešenje i da je potrebno više vremena za njegovo izvođenje od kružnog toka. „Ovo što imamo sada je polovično reženje i na žalost čini mi se da je posledica nečijih ishitrenih odluka i da su beograđani eksperimenti kako se nečije ideje sprovode u delo“, istakao je saobraćajni inženjer.","Saobraćajni inženjer: Semafori neće poboljšati protočnost saobraćaja kod Ušća, kružni tok – polovično rešenje",2024-10-28
"Postupajući tužilac Saša Drecun duže od dva sata izlagao je uvodne reči na prvom objedinjenom ročištu za ""Jovanjicu 1"" i ""Jovanjicu 2"". On je posebno istakao da učesnici iz postupka ""Jovanjica 2"" sve vreme, kao i sada, pokušavaju da zaustave medijska izveštavanja o ""Jovanjici"", a da su ranije čak pokušavali da stopiraju istragu. Tužilac drecun je dodao da okrivljeni iz „Jovanjice 2“ sve vreme lično i profesionalno diskredituju policijske inspektore koji su otkrili „Jovanjicu“. Osvrnuo se tužilac i na ono što je kazao okrivljeni pripadnik BIA Branislav Radosavljević, pa je rekao da je to „blasfemija o tužiocu“ i da pokušava da ga diskredituje. Detaljno je tužilac govorio o svim predloženim dokazima tužilaštva koji se odnose na predmet optužnice, vreme, mesto i način izvršenja krivičnih dela koja se svim optuženima stavljaju na teret. Koluvija: Optužnica za Jovanjicu 2 su sabrana dela Žila Verna Vesti 29. okt 2024 2 Vesti 29. okt 2024 2 Dojčinović o „Jovanjici“: Postupak u kome se svi čudno ponašaju, deluje da su svi u redu sa tim da traje beskonačno Vesti 19. sep 2024 4 Vesti 19. sep 2024 4 Najzad spojeni postupci za „Jovanjicu“, odbrana ponovo pokušala odlaganje Vesti 18. sep 2024 6 Vesti 18. sep 2024 6 Samo neki od dokaza o kojima je govorio tužilac su zapisnici o policijskim pretresanjima imanja „Jovanjica“, foto dokumentacija MUP-a, potvrde o privremeno oduzetim predmetima od okrivljenih u krivičnim postupcima „Jovanjica“, službene beleške MUP-a, više različitih veštačenja biljaka koje su pronađene na imanju, kao i pronađeni rokovnici, prepiske okrivljenih u aplikaciji za telefonsku komunikaciju „Razgovor“, naročito prepiske okrivljenih iz „Jovanjice 2“ u grupi za komunikaciju „Savet bezbednosti“. Tužilac Drecun je naglasio da će se odbrana „iz petnih žila“ truditi da te prepiske budu izdvojene iz predmeta. On je predložio da se u sud ponovo pozove da svedoči inspektor Dušan Mitić, ali da se pozove i Slobodan Milenković, nekadašnji načelnik Odeljenja za borbu protiv droga, koje je otkrilo „Jovanjicu“, kao i policijski službenik Bratislav Okašinović. Podsetimo, u vezi sa Koluvijinim rokovnicima u optužnici Tužilaštva za organizovani kriminal se navodi: „U periodu koji je označen u dispozitivu optužnice je sve vreme kontinuirano vršeno krivično delo što se dokazuje kako dokumentacijom obezbeđenom 18.11.2019. godine prilikom pretresanja „Jovanjice“, a koju čini pet rokovnika i tri radne sveske u kojima je uredno vođena evidencija proizvodnje opojne droge, tako i elektrotehničkim veštačenjem kojim je utvrđen tačan način potrošnje struje, kao i uslovi napajanja“. Kada su na ročištu, održanom 25. aprila 2024, kao dokazni materijal prikazane fotografije na kojima su svi pomenuti rokovnici i radne sveske pronađeni na „Jovanjici“, nekoliko advokata odbrane se javilo za reč i navelo da rokovnici ne dokazuju izvršenje krivičnog dela koje se njihovim klijentima stavlja na teret. Međutim, tužilac je kazao da je reč o vrlo važnim dokazima.",Tužilac Drecun: Učesnici „Jovanjice 2“ pokušavali da stopiraju istragu i diskredituju policijske inspektore,2024-10-29
"Tanjug/AP Photo/Manuel Balce Ceneta Tokom proteklih 15 godina američka privreda ostvarivala je dobre rezultate u poređenju s drugim zemljama, prenosi DW. Koliko je na to uticao prvi čovek Bele kuće? Mnogo vremena, truda i novca ulaže se u američke predsedničke i opšte izbore, a ni ova godina nije izuzetak. Ali, pogled na podatke od 2009. godine pokazuje da, bez obzira na to ko je bio na vlasti, na privredu podjednako utiču globalna događanja, demografski trendovi i odluke Bele kuće, prenosi DW . Period od 2009. do 2024. godine uključuje dva mandata Baraka Obame, kao i mandate Donalda Trampa i Džoa Bajdena, čiji se predsednički mandat sada bliži kraju. Predsedavanje Obame, Trampa i Bajdena Tokom tog perioda dogodila su se dva velika šoka koja su potresla globalnu ekonomiju. Prvo je buknula globalna finansijska kriza, koja je započela nekoliko meseci pre nego što je Obama preuzeo dužnost u januaru 2009, a druga je bila pandemija koronavirusa, koja je izbila u poslednjoj godini Trampove administracije, 2020. Finansijska kriza kod nekih je izazvala strah od kolapsa kompletnog bankarskog sistema. Ubrzo nakon toga, Dženeral motors i Krajsler, dva najveća američka proizvođača automobila, podneli su zahtev za bankrot kako bi reorganizovali svoje firme, a tržište nekretnina, posebno tržište hipoteka, izmaklo je kontroli. Pandemija korone imala je neposredniji uticaj na američku i globalnu ekonomiju. Zatvaranja preduzeća, uticaj prekinutih lanaca snabdevanja na proizvodnju i zatvaranje granica doveli su do ekonomskog haosa i masovnog gubitka radnih mesta, a mnogi su ljudi i umrli tokom pandemije. Zahvaljujući opsežnim programima podsticanja privrede, SAD su relativno brzo uspele da prevladaju ekonomski pad izazvan pandemijom, da vrate privredu na pravi put i pokrenu snažan uzlet. Poređenje američkog BDP-a Jedan od problema kada se poredi uticaj predsednika i njihove politike na privredu jeste zakašnjenje s kojim njihove odluke imaju uticaj. Ulaganja u infrastrukturu ili u privredne grane kao što je proizvodnja čipova, jesu neophodna, ali koristi se osete tek daleko u budućnosti. Zatvaranje granice s Meksikom moglo bi da odvrati neke migrante, ali potrebno je vreme da nedostatak radnika počne da utiče na aspekte kao što su cena u supermarketima. Pročitajte još Bijonse u rodnom Teksasu podržala Kamalu Haris: Ovde sam kao majka Svet 26. okt 2024 11 Svet 26. okt 2024 11 Tramp dobio jako pojačanje u poslednjim danima pred izbore Svet 23. okt 2024 11 Svet 23. okt 2024 11 Drugi problem je proceniti ulogu predsednika odvojeno od odluka koje donosi zajedno s kreatorima politike u Kongresu ili nezavisnim institucijama ko što je Centralna banka. Od 1990. američki bruto domaći proizvod (BDP) po glavi stanovnika povećavao se svake godine osim 2009, a tu se radilo o direktnom uticaju finansijske krize. Prošle godine, BDP Sjedinjenih Država po glavi stanovnika iznosio je preko 81.000 dolara (74.700 evra). Što se tiče godišnjeg rasta privrede mereno po glavi stanovnika, Kina i Indija ostvarile su snažniji rast. Ali, uprkos toj višoj stopi rasta, američki BDP po glavi stanovnika i dalje je tri puta veći od kineskog i osam puta veći od indijskog. Godine 2023. ukupni BDP Sjedinjenih Država iznosio je neverovatnih 27,36 triliona dolara, što ih čini daleko najvećom ekonomijom na svetu. Kina je s velikom razlikom druga, sa 17,66 triliona dolara, a slede Nemačka i Japan. Mnogo novih radnih mesta U prvim mesecima nakon Obaminog dolaska na vlast, nezaposlenost je porasla zbog finansijske krize. Od aprila 2009. do septembra 2011. iznosila je devet odsto ili više. Nakon toga je stopa nezaposlenosti polako padala, sve dok nije dosegla najniži nivo od 1960-ih, pre nego što je nakratko porasla tokom pandemije korone, zbog koje su mnogi ljudi ostali bez posla. Aktuelno, stopa nezaposlenosti u SAD kreće se oko četiri procenta. S druge strane, radnici u Sjedinjenim Državama produktivniji su od radnika u drugim zemljama zahvaljujući inovativnosti, ulaganjima u istraživanje i razvoj, kao i spremnosti na promenu posla ili preseljenje. Nejednakost plata na donjem kraju lestvice No, u međuvremenu se povećala i nejednakost plata: SAD su po tom pitanju najneravnopravnija zemlja u grupi G7. Jedan odsto najbogatijih u SAD poseduje ogroman udeo u bogatstvu zemlje. Da biste bili među jedan odsto onih koji najviše zarađuju u Sjedinjenim Državama, potreban je godišnji prihod domaćinstva od oko milion dolara bruto. U Velikoj Britaniji je za ulazak u tu grupu potrebno samo oko 250.000 američkih dolara. Plata šefova preduzeća više je od 250 puta veća od plate prosečnog zaposlenog, ukazao je Obama u otvorenom pismu svom nasledniku u britanskom poslovnom časopisu „Ekonomist“ u oktobru 2016. godine. Kako je dalje naveo, 1979. godine „najbogatijih jedan odsto američkih porodica zaradilo je sedam procenata svih prihoda nakon oporezivanja. Do 2007. taj udeo se više nego udvostručio – na 17 procenata“, napisao je. S druge strane, pozitivno je što se smanjio procenat onih koji žive u ekstremnom siromaštvu. Useljavanje menja SAD Neregularnu imigraciju u SAD teško je izmeriti, ali dokumentovano useljavanje svakako može. Jedna od mera za to jeste broj odobrenih boravišnih i radnih dozvola ili zelenih karata. Između 2009. i 2022. više od 14 miliona ljudi dobilo je takav status. Stanovništvo rođeno u inostranstvu koje legalno ili na neki drugi način živi u SAD, značajno se povećalo u proteklih 50 godina i sada čini veći udeo u stanovništvu, prema izveštaju Zavoda za popis stanovništva SAD iz aprila ove godine. Godine 1970. u SAD je živelo 9,6 miliona stanovnika rođenih u inostranstvu, a 2022. bilo ih je preko 46 miliona, što je gotovo 14 odsto ukupnog stanovništva. Od ukupnog stanovništva, gotovo trećina stanovništva rođenog u instranstvu došla je u SAD 2010. ili kasnije, a polovina živi u samo četiri države: Kaliforniji, Teksasu, Floridi i Njujorku. Više od polovine steklo je američko državljanstvo. Visoka inflacija zahvata i Ameriku Inflacija merena indeksom potrošačkih cena, a otkako je u januaru 2009. Barak Obama došao na vlast, prošla je turbulentne periode. Prvo je bila na nuli, zatim je otišla u negativno područje, da bi se u junu 2022. konačno popela na visokih 9,1 odsto. Prošlog septembra iznosila je 2,4 odsto, što je najniži nivo od februara 2021. Ali taj relativno kratak period veće inflacije ima dugotrajne posledice i doveo je do naglog povećanja troškova života za mnoge Amerikance. Potrošačke cene su porasle i glasači su zbog toga veoma nezadovoljni. To je jedno od najvažnijih pitanja ove godine i moglo bi da odluči izbore u takozvanim sving-državama, dakle onim državama u kojima se očekuje veoma tesan izborni rezultat. I sve to uprkos činjenici da se radi o oblasti koje predsednik teško kontroliše.","Obama, Tramp, Bajden: Uticaj predsednika na ekonomiju SAD",2024-10-28
" Ministarstvo za brigu o porodici saopštilo je da će oko 600 porodica koje imaju članove obolele od retkih bolesti dobiti u toku sledeće nedelje, na kućne adrese, vaučere za kupovinu lekova i medicinskih sredstava, kao i vaučere za rehabilitaciju u banjama. Kako se navodi u saopštenju, Ministarstvo je danas predalo 600 vaučera Pošti Srbije, koja će ih u što kraćem roku isporučiti porodicama širom Srbije. „Od kada je počela isporuka vaučera preko Pošte Srbije do danas, tačnije u roku od mesec dana, obolelima od retkih bolesti i njihovim porodicama poslato je oko 2.500 vaučera. Isporuka će se nastaviti i u narednom periodu, jer će obezbeđivanje boljeg materijalnog položaja obolelih od retkih bolesti uvek biti jedan od prioriteta Ministarstva za brigu o porodici i demografiju“, stoji u saopštenju. Vaučeri za kupovinu lekova i za rehabilitaciju mogu da se iskoriste do 31. decembra 2024. godine. Povezane vesti Počela isporuka 500 vaučera za lekove i rehabilitaciju obolelima od retkih bolesti Vesti 17. sep 2024 2 Vesti 17. sep 2024 2 Vlada o vaučerima za osobe s retkim bolestima: Mogu se iskoristiti do kraja godine Vesti 05. sep 2024 0 Vesti 05. sep 2024 0",Ministarstvo: Sledeće nedelje isporuka vaučera za kupovinu lekova za retke bolesti,2024-10-25
"Ilustracija /  Iz Hitne pomoći kažu da im se poslednjih dana češće javljaju kardiovaskularni pacijenti. U saobraćajnoj nezgodi koja se desila jutros u 6.45 u Bulevaru oslobođenja iznad Zvezdinog stadiona u Beogradu lakše je povređena jedna žena. Hitna pomoć je saopštila da su njene ekipe intervenisale 102 puta, od čega je 13 intervencija bilo na javnom mestu. „Najviše su se javljali hronični kardiovaskularni pacijenti zbog bola u grudima i povišenog pritiska. Ovo vreme očigledno ne odgovara srčanim bolesnicima jer su nam iz svih zdravstvenih ustanova rekli da su im koronarne jedinice pune“, poručili su iz Hitne pomoći. Iako mnogi misle, nisu ista stanja: Šta je srčani zastoj, a šta srčani udar Zdravlje 15. okt 2024 0 Zdravlje 15. okt 2024 0","Vreme ne odgovara srčanim bolesnicima, koronarne jedinice pune",2024-10-29
"/FrankHH Ministar informisanja i telekomunikacija Dejan Ristić danas je na sednici Odbora Skupštine Srbije za prostorno planiranje, saobraćaj, infrastrukturu i telekomunikacije rekao da je uspešno počela procedure za uvođenje 5G mreže i da je objavljen Predlog pravilnika o minimalnim uslovima za izdavanje pojedinačnih dozvola za korišćenje radio-frekvencija po sprovedenom postupku javnog nadmetanja za tu mrežu. „Ovim pravilnikom biće propisan broj pojedinačnih dozvola koje se mogu izdati za određeni radio-frekvencijski opseg, period na koji se izdaju pojedinačne dozvole, najmanji iznos naknade koja se plaća prilikom izdavanja pojedinačne dozvole, način i dinamika plaćanja iznosa naknade za pravo korišćenja, mogućnost obnove pojedinačne dozvole, kao i drugi minimalni uslovi za izdavanje pojedinačnih dozvola“, rekao je Ristić podnoseći izveštaj o radu Ministarstva u ovoj godini. Ristić: Završetak procedure uvođenja 5G mreže do juna 2025. Ekonomija 22. sep 2024 18 Ekonomija 22. sep 2024 18 Naveo je da je nastavljena realizacija Projekta razvoja širokopojasne komunikacione infrastrukture u ruralnim predelima Srbije, saopštilo je Ministarstvo. „U narednom periodu dogovoren je nastavak radova koji će obuhvatiti oko 950 naselja, preko 150 hiljada domaćinstava i više od 900 škola“, najavio je Ristić. Ukazao je da će Ministarstvo raditi na daljem unapređenju oblasti telekomunikacija i čitavog IКT sektora, koji je, prema njegovim rečima od „neizmernog značaja za unapređenje čitave privrede Srbije i osiguravanja nastavka stabilnog ekonomskog rasta“. „Tokom prethodnih meseci radili smo na donošenju više važnih akata među kojima su Nacrt zakona o informacionoj bezbednosti, Akcioni plan za sprovođenje Strategije razvoja informacionog društva i informacione bezbednosti od 2024. do 2026. godine, Strategija razvoja sistema elektronskih komunikacija Srbije od 2024. do 2027. godine i mnogi drugi“, kazao je Ristić. Srbija jedna od retkih evropskih zemalja bez 5G mreže: Crna rupa na mapi Evrope Ekonomija 25. jun 2024 113 Ekonomija 25. jun 2024 113 Dodao je da Ministarstvo radi na unapređenju legislativnog okvira, kao i na kontinuiranoj realizaciji višegodišnjih kapitalnih projekata. Kako je saopšteno, članovi Odbora su dvotrećinskom većinom prihvatili izveštaje o radu Ministarstva u drugom i trećem kvartalu ove godine.",Ministar Ristić: Objavljen predlog pravilnika o minimalnim uslovima za dozvole za 5G mrežu,2024-10-25
"Foto: Specijalni sud za zločine OVK u Hagu (/ Zana Cimili) Suđenje bivšim pripadnicima OVK Sabitu Januziju, Ismetu Bahtijariju i Hadžiju Šalji, optuženim za zastrašivanje svedoka iz procesa protiv četvorice bivših lidera OVK, počeće 14. novembra pred specijalnim sudom u Hagu. Kako je danas saopštio sud, koji se zvanično zove Specijalizovana veća Kosova, tužioci će na početku procesa dati uvodnu reč, a sutradan, 15. novembra, će to učiniti i odbrane Januzija i Šalje. Zastupnici Bahtijarija uvodne argumente izložiće pošto tužioci završe dokazni postupak. Prvog od dva svedoka, tužioci će pred sudije, kako je najavljeno, izvesti 9. decembra. Šalja (53), Januzi (57) i Bahtijari (60) optuženi su da su, pretnjama, uključujući i onu smrću, i nuđenjem „pomoći“, pokušali da jednog svedoka odvrate od davanja iskaza na tekućem suđenju Hašimu Tačiju , Kadriju Veseljiju, Redžepu Seljimiju i Jakupu Krasnićiju, za ratne zločine na Kosovu i u Albaniji, 1998-99. Po sudskim dokumentima, taj svedok je dao iskaz protiv trećeoptuženog Redžepa Seljimija. To je, u optužnici koja ima tri tačke, kvalifikovano kao „zastrašivanje“ svedoka i „pokušaj ometanja službenih lica u vršenju službene dužnosti upućivanjem ozbiljnih pretnji“. Šalja, Januzi i Bahtijari su krivično delo počinili „kako pojedinačno tako i zajedničkim delovanjem kao grupa“, tvrde tužioci. Prema optužnici, Šalja je naredio prvo Bahtijariju, a zatim i Januziju da stupe u kontakt sa svedokom čiji je identitet zaštićen. „Sa svedokom se 5. aprila 2023. sastao Bahtijari da bi ga privoleo da povuče svoj iskaz“, tvrde tužioci. Ako ipak bude svedočio, Bahtijari je svedoku, po optužnici, preneo da bi mogli biti ubijeni on ili njegov sin. Januzi se, opet po Šaljinom nalogu, susreo sa svedokom nedelju dana kasnije i pitao ga kako će postupiti, ali je svedok odbio da konkretno odgovori. Iz dokumenata tužilaštva proističe i da je Januzi, u Šaljino ime, svedoku nudio mito da povuče svedočenje, a da je svedok odgovorio da će to učiniti za „200.000 evra“. To „nuđenje poklona ili druge vrste koristi“ da svedok odustane od iskaza u optužnici je kvalifikovano kao „uznemiravanje i zastrašivanje“ svedoka. Svedok je, kako piše u sudskim spisima, umesto da prihvati mito, prijavio tužilaštvu u Hagu šta se desilo. Januzi, Bahtijari su negirali krivicu kada su, u oktobru prošle godine, bili prvi put izvedeni pred sudiju u Hagu, neposredno posle hapšenja na Kosovu. Šalja, koji je na Kosovu bio uhapšen u decembru prošle godine, takođe je pred sudijom u Hagu izjavio da nije kriv. Od tada su svi u sudskom pritvoru u Sheveningenu.","Suđenje Januziju, Bahtijariju i Šalji zbog zastrašivanja svedoka počeće u Hagu 14. novembra",2024-10-25
"FONET Zoran Mrđa Predsednik Srbije Aleksandar Vučić izjavio je danas da, dok je predsednik Republike, evropski put i zalaganje za evropsku Srbiju su od ključnog značaja za napredak i država će posvećeno raditi na tom cilju. Vučić je na konferenciji za novinare sa predsednicom Evropske komisije Urusule fon der Lajen rekao da su razgovarali o pitanju Kosova i da je detaljno i temeljno govorio o neophodnosti kompromisa i razgovora i budućnosti celog regiona. On je preneo i da su ukrajinske vlasti dale agreman ambasadoru Srbije i da će uskoro biti otvorena Ambasada Srbije u Kijevu. Predsednica Evropske komisije Ursula fon der Lajen izjavila je da Srbija može biti sigurna, kao buduća članica Evropske unije (EU), da će Unija poštovati i čuvati „njenu divnu prirodu“ – kada je reč o kritičnim mineralima. „Radićemo sa lokalnim zajednicama kako bi se primenjivali evropski standardi“, rekla je Fon der Lajen na zajedničkoj konferenciji sa predsednikom Aleksandrom Vučićem, pohvalivši Srbiju i za izradu Reformske agende. „U vreme sukoba i ratova biti član EU je obećanje mira i prosperiteta. Srbija je već jedna od najnaprednijih zemalja u procesu pristupanja i pokazali ste da dela prate vaše reči, zbog čega radimo na otvaranju klastera 3“, rekla je Ursula fon der Lajen. Veća usaglašenost sa EU Aleksandar Vučić rekao je da je predsednica Evropske komisije tražila od Srbije veću usaglašenost sa deklaracijama Evropske unije, ali usaglašavanje i po drugim pitanjima, dok je on izneo poziciju Beograda. „Nadam se da ćemo do kraja godine moći da otvorimo klaster 3, što bi bio važan i značajan signal da Srbija napreduje na svom evropskom putu“, rekao je Vučić na konferenciji za novinare sa Fon der Lajen i dodao da tokom prepodneva nije bilo razgovora o temi litijuma, ali da se nada da će tu temu pokrenuti tokom večere. Ursula fon der Lajen izjavila je da njeno prisustvo u Beogradu, kao i dolazak premijera Grčke i Poljske u Srbiju govori samo za sebe kada je reč o odlasku delegacije Srbije u Kazanj na samit BRIKS. „Moje prisustvo ovde danas, moj četvrti boravak na Zapadnom Balkanu, predstavlja jasan znak da verujem da je budućnost Srbije u EU, gde će Srbija uživati prava i vrednosti članstva u Uniji“, rekla je. „Vučić je preduzeo brojne korake da bi se to realizovao, među kojima su i susreti sa liderima EU, umesto da bude negde drugde“, objasnila je ona. POVEZANE VESTI: Incident ispred zgrade Skupštine Grada Loznice, Ćuta pokušao da uđe na sednicu (VIDEO) Vesti 25. okt 2024 125 Vesti 25. okt 2024 125 Srpski naučnik s Berklija o litijumu: Napravićemo brdo insekticida na bazi bora, ali i mišomora i arsena Vesti 24. okt 2024 60 Vesti 24. okt 2024 60 Fon der Lajen: BiH 20 miliona evra za saniranje štete u poplavljenim područjima Region 25. okt 2024 4 Region 25. okt 2024 4",Fon der Lajen u razgovoru s Vučićem: EU će poštovati i čuvati divnu prirodu Srbije,2024-10-25
"/ New Africa Kada kupite teglu meda verujete da ste uradili nešto dobro za sebe i svoju porodicu. Međutim, istraživanje Saveza pčelarskih organizacija Srbije pokazalo je da je većina meda koji se prodaje u marketima falsifikovan, a predsednik Saveza Rodoljub Živadinović za  potvrđuje da se prilikom falsifikovanja u med stavlja čak i živa soda. Evropski pčelarski savez je proletos objavio obaveštenje o falsifikovanom medu, u kojem je između ostalog navedeno da se u takav med stavlja čak i soda. Predsednik Saveza pčelarskih organizacija Rodoljub Živadinović kaže da je taj podatak tačan i objašnjava da se soda dodaje kako bi se hemijskim procesom dobiti lažni med koji će proći kontrolu. Upitan da objasni kako tačno taj proces funkcioniše, Živadinović kaže da soda služi da bi se smanjio nivo HMF (hidroksimetilfurfural) u medu. Objašnjava da je HMF prirodna organska kiselina koja je sastojak meda i čija koncentracija je dozvoljena do određene vrednosti. Međutim, u procesu falsifikovanja meda kada se dodaje rastopljeni šećer na visokim temperaturama „HMF nenormalno skače“, objašnjava sagovornik . Falsifikatori potom njegovu vrednost spuštaju odgovarajućim hemijskim procesom, odnosno dodavanjem sode. Pročitajte još: Kako korupcija jede med u Srbiji Ekonomija 17. mar 2024 39 Ekonomija 17. mar 2024 39 U zemlji lažnog meda i kontradiktornih informacija, institucije umesto da razjašnjavaju – ćute Zeleni kutak 28. sep 2024 24 Zeleni kutak 28. sep 2024 24 Naučnici ustanovili kako da prepoznaju lažni med, bez otvaranja tegle Lifestyle 16. sep 2024 5 Lifestyle 16. sep 2024 5 U Srbiji se med uglavnom falsifikuje dodavanjem rastopljenog šećera, bilo da je od repe, trske ili pirinča. Stvar je toliko otišla da se sada falsifikuje i takozvani pekarski med, koji se prodaje kao sastojak za kolače i druge poslastice. Živadinović objašnjava da je pravi pekarski med prirodni proizvod koji nastaje kada med usled lošeg skladištenja „povuče“ vlagu i potom nastupi vrenje. Takav med nije za konzumaciju u prirodnom stanju, ali se može koristiti za pripremu kolača i drugih poslastica. Međutim, analiza Saveza je pokazala da nijedan od kontrolisanih pekarskih medova na našem tržištu nije bio pravi med i da su u pitanju isključivo falsifikati. On dodaje da su određeni proizvođači meda iz inostranstva razvili tehnologiju kojom se lažnom medu dodaju određene hemikalije kako bi se prevarili laboratorijski uređaji za kontrolu. Pozadina svega ovoga je – zarada. Ne samo da se zarađuje na obmani potrošača koji rastopljeni šećer plaćaju po ceni meda, nego se može govoriti i o utaji poreza. Živadinović podseća da je porez na med 10 odsto, dok je na šećer 20 odsto, a da razlika odlazi direktno u džepove nesavesnih proizvođača. S druge strane, oni koji bi ozbiljno da se bave pčelarstvom cenama ne mogu da konkurišu prodavcima falsifikovanog meda u zemlji gde najveći broj stanovnika pokušava da uštedi svaki dinar. „To je teška obmana potrošača i uništavanje pčelara „, ističe naš sagovornik. Prema zvaničnim podacima, u Srbiji je registrovano oko 21.000 pčelara, koji gaje 1,6 miliona košnica . Živadinović kaže da je to jako veliki broj po glavi stanovnika. Međutim, koliki broj njih se bavi falsifikovajem – teško je reći. Otkupljivači i pčelari međusobno prebacuju odgovornost, a sagovornik  naglašava da pakeri meda prilikom otkupa moraju da analiziraju med i ukoliko se utvrdi da je falsifikat, ne smeju da ga kupe. Dodaje da to znači da ne stoji njihova tvrdnja da nisu znali šta kupuju.","Većina meda u marketima – falsifikati: Dodaju čak i sodu, za kolače se prodaje lažni „pekarski“",2024-10-26
" Zaštitnik građana saopštio je da je pokrenuo postupak ocene zakonitosti i pravilnosti rada Osnovne škole ""Vasa Živković"" iz Pančeva i Centra za socijalni rad ""Solidarnost"" u tom gradu, zbog navoda da je učenica drugog razreda seksualno zlostavljala drugu devojčicu u školskom toaletu. Zaštitnik građana je zatražio od OŠ „Vasa Živković“ i Centra za socijalni rad „Solidarnost“ u Pančevu da mu u roku od 15 dana dostave izjašnjenje o svim činjenicama i okolnostima konkretnog slučaja, a posebno o postupanju škole i centra nakon saznanja o događaju. Takođe, potrebno je da Zaštitniku građana dostave obaveštenje o tome da li su tačni navodi da je dete koje je počinilo nasilje takođe žrtva zlostavljanja, kako su pojedini mediji objavili. Više javno tužilaštvo u Pančevu u utorak je saopštilo da je formiralo predmet povodom vesti da je 24. oktobra devojčica od osam godina u toaletu škole seksualno zlostavljala drugu devojčicu. Tužilaštvo je tražilo od Centra za socijalni rad „Solidarnost“ u Pančevu da pribavi izveštaj o opservaciji porodica dece, kao i da se utvrdi da li je dete za koje se sumnja da je preduzelo radnje zlostavljanja ujedno i zlostavljano, kako se navodi u objavi medija.",Zaštitnik građana pokrenuo postupak zbog navodnog seksualnog zlostavljanja u školi u Pančevu,2024-10-30
"Što se tiče Stranke slobode i pravde, neće biti nikakvih iznenađenja ili napuštanja u narednom periodu, rekao je Peđa Mitrović, generalni sekretar SSP-a, a povodom izjave poslanika Željka Veselinovića i Đorđa Đorđića da napuštaju taj poslanički klub. Jedan od vesti dana – predsednik udruženih sindikata Srbije Sloga Željko Veselinović i poslanik Đorđe Đorđić napustili su poslaničku grupu Stranke slobode i pravde . Peđa Mitrović kaže da je poslanički klub obavešten neposredno pre nego što se vest pojavila u medijima, ali da ga je podsetila da je nekadašnji potpredsednik SSP-a, a sadašnji poslanik SNS-a, Dejan Bulatović pre desetak dana najavio izlazak dvojice poslanika iz poslaničkog kluba SSP-a. Povezane vesti SSP: Zakoni usmereni na borbu protiv nasilja nad ženama mrtvo slovo na papiru Vesti 28. okt 2024 0 Vesti 28. okt 2024 0 SSP: Rad Ministarstva odbrane ugrožen zbog razdora u SNS Vesti 27. okt 2024 39 Vesti 27. okt 2024 39 „Što se tiče razloga ličnog nezadovoljstva, dakle stvarno ne bih mogao da komentarišem razloge ličnog nezadovoljstva gospodina Veselinovića, ali što se tiče raspodele vremena za govor u parlamentu, ono se konstruktivno deli između članova poslaničke grupe narodnih poslanika, u skladu sa temom koja je na dnevnom redu. Kada je bilo pitanje o temi rebalansa budžeta, najviše su govorili predsednik stranke Dragan Đilas, potpredsednik stranke Dušan Nikezić i zamenik predsednika Borko Stefanović. Sa obzirom na temu, koja je bila strogo ekonomska, čak ni šefica poslaničke grupe, gospođa Tepić, nije govorila na toj sednici, a mi smo kao stranka najpozvaniji bili da na to pitanje dajemo stavove stranke“, objasnio je on. Svaki odlazak i svako napuštanje jeste gubitak za stranku, ali svako ima pravo na svoju političku odluku i na to kako će dalje voditi svoju političku karijeru i političku borbu, dodao je on. „Što se tiče Stranke slobode i pravde, neće biti nikakvih iznenađenja ili napuštanja u narednom periodu, to mogu da potvrdim. Što se tiče drugih stranaka, zaista ne znam, ali neka oni (Veselinović i Đorić) sutra objasne na konferenciji za štampu koju su zakazali“, kazao je. Osvrnuvši se na komentar Ane Brnabić da je prošle nedelje Ursula fon der Lajen otkazala sastanak sa premijerom Milošem Vučevićem jer je „imala veliki pritisak“, Mitrović kaže da je otkazivanje sastanka poruka po sebi. „Tu treba stati sa interpretacijom toga šta se desilo. Sva naknadna objašnjenja zašto je sastanak otkazan i da li nekome žao zbog toga što je otkazan, više su saniranje štete. Činjenica je da je predsednica Evropske komisije otkazala sastanak sa predsednikom Vlade Republike Srbije i to je jedina informacija koju mi u ovom trenutku treba da imamo. Mislim da je to jasan znak po pitanju spoljnopolitičkog kursa zemlje. Dakle, prosto, ukoliko ste u proevropskim integracijama, očekuje se od vas vrlo jasan i odlučan stav u kojem pravcu vodite zemlju“, kazao je. Na pitanje da li će se nešto slično više dešavati, kaže da će se „sasvim sigurno takve porukeviše slati“. Otkad je izvršena invazija Rusije na Ukrajinu, zbog neusaglašavanja spoljne politike Srbije sa spoljnom politikom Evropske unije, često su nam takve poruke slate. Kakav će intenzitet tih poruka biti, videćemo, ali je apsolutno jasno da postoje neke crvene linije koje se ne treba prelaziti“, mišljenja je Mitrović. Dodao je da Vlada Srbije pokušava da „igra na više stolica“ i „drži balans koji, sve manje uspešno, uspeva da i održava“. Nadovezujući se na pismo koje je predsednik SSP-a Dragan Đilas uputio Ursuli fon der Lajen (u kom je izneo zamerke da je ona zatvarala oči na stvari koje su se dešavale u prethodnom periodu u Srbiji), Mitrović kaže da je u pitanju bilo otvoreno pismo zbog njene tvrdnje da „dela prate reči u Republici Srbiji, da je Srbija ostvarila značajan napredak u procesu evropskih integracija, dok je, zapravo, realnost potpuno drugačija“. Povezane vesti Željko Veselinović i Đorđić napuštaju poslaničku grupu SSP Vesti 28. okt 2024 96 Vesti 28. okt 2024 96 Vlada usvojila Predlog zakona o proglašenju KiM za područje posebne socijalne zaštite Vesti 28. okt 2024 10 Vesti 28. okt 2024 10 „Ukoliko pogledate poslednji izveštaj o napretku Srbije ka Evropskoj uniji, od 33 pregovaračka poglavlja mi u 24 nismo ostvarili nikakav ili zanemarljiv napredak. I samo na osnovu toga treba da donosimo sud da li je aktuelna Vlada ostvarila napredak ka pridruživanju zemlje EU. Ono što možemo videti govori da nije, dakle, da je evropska integracija već godinama unazad stala. Ono što još treba naglasiti jeste da je Fon der Lajen u svakoj zemlji u regionu koje je posetila poslala istu poruku. Tako da je pitanje težine koju njena poruka, ali svakako ona ne sme biti na taj način upućena u trenutku kada evropske integracije stoje i kada aktuelna vlast u Srbiji očigledno radi kontra principa i vrednosti EU“, naveo je. SSP, kaže on, kao najveća proevropska i najveća opoziciona stranka u Srbiji, upozorava tim pismom da lakoća davanja takvih izjava može imati posledice po proces evropskog puta Srbije. Upitan da li bi izjava Fon der Lajen mogla da utiče na stav građana (ako Evropa ne poštuje svoje vrednosti kojih nema u našoj zemlj), Mitrović ponavlja da stav SSP-a nije izmenjen zbog izjava predsednice EK. „Mi zaista verujemo da je naš najviši nacionalni interes da budemo deo evropskog zajedničkog društva… Moramo da razjasnimo su dve stvari. Jedno je Evropska unija kao nacionalna organizacija koja je objedinila kulturni, društveni i ekonomski prostor na teritoriji Evrope, koji je obezbedio najduži period mira u istoriji Starog kontinenta i prostor u svetu koji pruža najveće društveno blagostanje svojim građanima. U praktičnom smislu treba je razlikovati od onoga što je Evropska komisija. Evropska komisija je administracija koja će danas biti, sutra neće biti. Po pitanju opredeljenosti i naše stranke, ali i društva Republike Srbije treba da razjasnimo Evropsku uniju od onoga što je Evropska komisija“, podvukao je. Današnja Evropska komisija, navodi, ima nešto drugačiji pogled na evropske principe i vrednosti. „Moramo voditi računa da to što je aktuelna situacija ne treba da odredi naš strateški i dugoročan put“, naveo je on. Na pitanje koji je onda interes Fon der Lajen da „zatvori oči“ na probleme na koje je ukazao Dragan Đilas, Mitrović odgovara da očigledno trenutna EK ima prioritete u Republici Srbiji koji su širi ili drugačiji od prioriteta proširenja Evropske unije i implementacije evropskih principa i vrednosti u srpskom društvu. Očigledno da postoji pitanje i litijuma, očigledno da postoje pogledi pojedinih zemalja članica na rešavanje statusa Kosova i Metohije. Dakle, postoje neki drugi prioriteti u ovom trenutku koji određuju da predsednica Evropske komisije daje ocene koje nisu zasnovane na činjenicama“, objasnio je on. Ono što je, dodaje, činjenica jeste da aktivna vlada Republike Srbije u prethodnim godinama zaustavila proces evropskih integracija Srbije. „Samim tim je teško oceniti da je pod vlašću Srpske napredne stranke Srbije šampion evropskih integracija“, rekao je. Povezane vesti Đilas poručio Fon der Lajen: Podrškom Vučiću zadajete najjače udarce ideji evropske Srbije Vesti 26. okt 2024 170 Vesti 26. okt 2024 170 Ponoš: Fon der Lajen demokratija u Srbiji nije na listi prioriteta Vesti 25. okt 2024 6 Vesti 25. okt 2024 6 Na pitanje o mogućem budućem radu Tonina Picule, kao izaslanika EP za Srbiju, Mitrović veruje da će Evropska komisija ipak ostati objektivna u pogledu ocena statusa reformi Republike Srbije i napretka koji je Republika Srbija ostvarila u procesu evropskih integracija. „Tu ne očekujem zaista promene, ali ono što mogu da vidim iz izjava predsednika Republike to je da se pitanje ko je komesar za proširenje i ko će pisati izveštaj o napretku, opet za potrebe unutrašnje politike problematizuje i pravi ipak jednu štetu Republici Srbiji u evropskim krugovima“, naveo je on. Podsetio je da EU zahteva značajno smanjenje korupcije. „Srbija je trenutno 108. od 180 zemalja kada je percepcija korupcije u svetu.Takođe, tu je vladavina prava – Srbija je tu, zaista, u opet donjoj polovini tabele. Ono što je zaista pitanje jeste šta je Republika Srbija zapravo spremna da uradi i na to trebamo obratiti pažnju“, kazao je. Mitrović podvlači da je izveštaj o napretku objektivna analiza. „On se drži stroge, formalne činjenice, pokušava da utvrdi činjenično stanje i s tim u vezi ne očekujem nikakvu promenu u pogledu sadržaja izveštaja o napretku. On će objektivno u svakom trenutku ocenjivati da li u Srbiji ima reforme ili ne. A u prethodnih nekoliko godina izveštaji o napretku pokazuju da u Srbiji evropske integracije stoje, zato što nema reformi“, zaključio je on.",Mitrović o odlasku dvojice poslanika iz poslaničkog kluba: Neće biti novih napuštanja SSP-a,2024-10-28
"„U ovom geopolitičkom trenutku EU je ponovo među svoje prioritete stavila proširenje. Hajde da vidimo da li to možemo da iskoristimo za ono što je naš cilj, a to je da postanemo član tog kluba“, izjavila je izvršna direktorka Fondacije Centar za demokratiju Nataša Vučković. Dodala je da otvaranje rudnika litijuma nije uslov za ulazak u EU. ""Mislim da to moramo da prihvatimo kao argument“, rekla je Vučković. Predsednica Evropske komisije Ursula fon der Lajen danas je u poseti Srbiji gde se sastaje sa najvišim srpskim zvaničnicima. „Mislim da Ursula fon der Lajen dolazi na Zapadni Balkan da promoviše Plan rasta. To je glavna tema razgovora, dakle na koji način će se reformske agende primenjivati u zemljama Zapadnog Balkana… Druga tema će biti pitanje reformi u Srbiji, s obzirom da nam sledeće nedelje predstoji godišnji izveštaj Evropske komisije . Moguće je da će pitanje litijuma biti (tema razgovora) u kontekstu te potrebne saradnje u domenu retkih metala tj. kreiranja lanaca snabdevanja“, rekla je za  Nataša Vučković. Zečević: EU se pita da li sme da se kocka – da Srbija počne da razmišlja o BRIKS-u kao o alternativi EU Vesti 25. okt 2024 12 Vesti 25. okt 2024 12 Ona je naglasila da litijum ni na koji način nije uslov za ulazak Srbije u EU. „Mislim da to moramo da prihvatimo kao argument. Šta ćemo uraditi sa nečim što očigledno predstavlja vredan prirodan resurs i kako to možemo da očuvamo ili da sprečimo neke štete, je na nama da procenimo“, objasnila je Vučković. Komentarišući to što je utisak dela javnosti da EU u ovom trenutku ne pridaje mnogo važnosti onome na čemu se zasniva, između ostalog, na vladavini prava, ona je podsetila da je EU zasnovana na načelu evropske bezbednosti. „Mislim da je EU pre svega zasnovana na načelu evropske bezbednosti… To je prvi nivo, a drugi je da se ta bezbednost i međuzavisnost evropskih zemalja zasniva na ekonomskoj saradnji odnosno na zajedničkom tržištu. Dakle, to su osnove EU, a ta „građevina“ je zasnovana na vrednostima demokratije, na vladavini prava, ljudskim pravima, itd.“, kazala je Vučković. Promenjena geopolitička stvarnost Dodala je da je sada „geopolitička stvarnost promenjena i da je postala veoma važna“. „Rekla bih da je čak i u mnogim prethodnim proširenjima EU, geopolitičiki faktor imao veoma važnu ulogu, tako da je pitanje kako ćemo mi razumeti ovaj trenutak“, ocenila je izvršna direktorka fondacije Centar za demokratiju. Dodala je da je „u ovom geopolitičkom trenutku EU ponovo među svoje prioritete stavila proširenje“. „To je do sada bilo skrajnuto. Sada je to ponovo u fokusu. Hajde da vidimo da li to možemo da iskoristimo za ono što je naš cilj, a to je da postanemo član tog kluba“, rekla je za  izvršna direktorka fondacije Centar za demokratiju Nataša Vučković.","Vučković: Proširenje ponovo u fokusu EU, Srbija treba da proceni da li to može da iskoristi",2024-10-25
" Udruženje sindikata penzionisanih vojnih lica Srbije optužilo je danas Republički fond za penzijsko invalidsko osiguranje (RF PIO) da sarađuje sa prevarantima-trgovcima, tako što im omogućava naplatu prodate robe na mesečne rate preko administrativne zabrane dela penzije uz sopstvenu proviziju, saopštila je ta organizacija. „Trgovci ugovore sa RF PIO koji im omogućavaju da robu i usluge nude na rate koriste da se predstavljaju kao njegov poslovni partner. Očekujući da RF PIO poslovne odnose uspostavlja sa firmama koje posluju u skladu sa zakonom deo neinformisanih i poslovno nesposobnih penzionera naseda na prevare“, naveo je predsednik tog sindikata Jovan Tamburić u pisanoj izjavi. On je ukazao da, umesto da se utvrdi odakle nesavesnim trgovcima lični podaci penzionera, kao što su adresa, broj telefona i visina penzije, RF PIO javnosti dostavlja saopštenja u kojima licemerno upozorava penzionere na prevare subjekata sa kojima ima ugovore o poslovnoj saradnji. „Da RF PIO posluje u interesu penzionera preispitao bi i raskinuo ugovore o saradnji sa subjektima koji na prevaran način stupaju u ugovorni odnos sa neinformisanim i bolesnim penzionerima, umesto što omogućava kriminal za koji niko ne odgovara“, poručio je Tamburić. Taj sindikat je pozvao sve nadležne državne organe i RF PIO da preispitaju ugovore kojima se omogućava prodaja roba i usluga penzionerima administrativnom zabranom tako što bi se utvrdila njihova zakonitost, regulisalo raskidanje sa nesavesnim trgovcima i poništavanje pojedinačnih ugovora o prodaji sklopljenih na prevaran način. Fond PIO: Pokušaj prevare penzionera, nude im specijalne krevete i pomagala, vaučere za odmor… Vesti 29. okt 2024 2 Vesti 29. okt 2024 2",Sindikat vojnih penzionera: PIO fond sarađuje sa prevarantima-trgovcima,2024-10-30
" Za projekte proizvodnje medijskih sadržaja iz oblasti javnog informisanja, ove godine, prema podacima Udruženja novinara Srbije, izdvojeno je skoro 600 miliona dinara manje nego lane, saopšteno je. To je, od 2015. kada je uvedeno projektno sufinansiranje, najdrastičnije smanjenje iznosa namenjenog medijskim projektima u odnosu na godinu koja je prethodila, saopštio je UNS. Prema analizi tog staleškog udruženja, Ministarstvo informisanja i telekomunikacija, Pokrajinski sekretarijat za kulturu, javno informisanje i odnose sa verskim zajednicama, te lokalne samouprave, ukupno su ove godine za medije izdvojile 1.409.686.500 dinara. Dodaje se da je u 2023. za te namene bilo opredeljeno 562.382.500 dinara više, odnosno 1.972.069.000 dinara. UNS je napomenuo da je ove godine veći broj opština i gradova raspisao konkurse nego prethodne (149 u odnosu na 137), „a da je uprkos tome iznos ukupno opredeljenog novca drastično manji“. Veliki broj lokalnih samouprava ove godine izdvajao je za medijske projekte čak 90 odsto manje novca nego lane, dok su ostatak novca namenile za „usluge po ugovoru“, odnosno javne nabavke u oblasti javnog informisanja ili druge stavke u budžetu, podseća se. Za razliku od lokalnih samouprava, Ministarstvo informisanja i telekomunikacija od 2015. nije smanjivalo iznos novca, odnosno izdvajalo je viši ili jednak iznos u odnosu na godinu pre, navodi se. Pročitajte još UNS poziva Šapića da prestane sa vređanjem novinara  Vesti 25. okt 2024 1 Vesti 25. okt 2024 1 NUNS o targetiranju novinara : Aleksandar Šapić mora da podnese ostavku Vesti 25. okt 2024 17 Vesti 25. okt 2024 17 Koliko su važne informacije i finansijska stabilnost medija pokazuje i činjenica da je u vreme pandemije kovida tokom 2020. izdvojeno najviše novca za medije od 2015. godine – 2.093.859.660 dinara. Smanjenje opredeljenog novca za medijske projekte zabeleženo je, pre ove godine, jedino 2021. godine, nakon pandemije kada je izdvojeno 323.179.160 dinara manje nego 2020. Generalni sekretar UNS-a Nino Brajović je kazao da je „ovoliki pad izdvajanja novca za proizvodnju medijskog sadržaja alarm za uzbunu“. „Zamislite kada bi se desilo da bilo kojoj javnoj službi – školskim, predškolskim, zdravstvenim ustanovama… lokalne samouprave umanje izdvajanje za skoro 30 odsto“, rekao je Brajović. Istakao je da je ulaganje u projektno sufinansiranje u prethodnoj godini bilo oko dve milijarde dinara i to je, po njegovom mišljenju, nivo dostignutih prava koji ne bi smeo biti umanjivan. „Potrebno je povećavanje ulaganja u medijski sadržaj jer smo daleko od potreba. Ministarstvo informisanja i telekomunikacija i Ministarstvo državne uprave i lokalne samouprave morali bi ozbiljno da razgovaraju sa predstavnicima opština i gradova, ako misle da građani ne ostanu bez medija“, rekao je. Prema podacima UNS-a, u 2019. za medijske projekte bilo je izdvojeno 1.679.597.740 dinara, u 2020. godini 2.093.859.660 dinara, 2021. godini 1.770.680.500, a u 2022. godini 1.896.670.600 dinara.",UNS: Za medijske projekte ove godine izdvojeno skoro 600 miliona dinara manje nego lane,2024-10-29
"Jovo Mamula/Ministarstvo odbrane Mladen Petković, nekadašnji nameštenik SNS u državnim fabrikama oružja, uhapšen je 19. septembra u Kirgistanu, potvrđeno je Radaru iz nekoliko nezavisnih izvora. Zašto vlast već više od mesec dana krije identitet drugog uhapšenog državljanina Srbije u Kirgistanu? Petković je do prošle godine direktorovao kao kadar SNS-a u dve najvažnije državne fabrike namenske industrije – Krušik i Zastava oružje. Vlast u Srbiji, i mediji pod njenom kontrolom, prećutali su ko je državljanin Srbije, koji je sa Aleksandrom Simonovićem, profesorom Mašinskog fakulteta u Beogradu, uhapšen tog 19. septembra u Kirgistanu, piše Radar . Mašinski o uhapšenom profesoru: Otišao službeno o svom trošku, destinacija – Ministarstvo odbrane Kirgistana Vesti 23. okt 2024 19 Vesti 23. okt 2024 19 Profesor Mašinskog fakulteta već mesec dana u zatvoru u Kirgistanu: Porodica apeluje na institucije Vesti 23. okt 2024 23 Vesti 23. okt 2024 23 A i vest o hapšenju profesora Simonovića objavili su više od mesec dana kasnije, kada je Ministarstvo spoljnih poslova potvrdilo da su dva državljanina Srbije uhapšena u Kirgistanu. Tada je o njihovom privođenju obavešten konzulat Srbije u Moskvi koji, kako su naveli, „preduzima sve radnje i aktivnosti iz svoje nadležnosti“. Međutim, ime drugog državljanina Srbije držano je u tajnosti. Mladen Petković je bio funkcioner u opštini Zemun ispred SNS-a. Od 2014. pa do kraja 2018. bio je direktor valjevske fabrike Krušik. U to vreme sklopljeno je najviše spornih ugovora na štetu ove fabrike koje je otkrio uzbunjivač Aleksandar Obradović. Petković je 2018. prekomandovan za direktora kragujevačke Zastava oružja i to je bio do maja 2023. Obe fabrike u kojima je Petković bio direktor doživele su rekordne gubitke. Takođe, za vreme dok je Petković bio direktor državnih fabrika dramatično se uvećavala imovina njegove porodice, o čemu je Radar pisao 29. septembra u tekstu „Progon uzbunjivača i nagrađeni akteri“. Opširnije o hapšenju Mladena Petkovića i poslovima namenske industrije čitajte u Radaru.",Vlast više od mesec dana krije identitet: Radar ekskluzivno saznao ko je drugi uhapšeni u Kirgistanu,2024-10-24
" Karavan bezbednosti saobraćaja gostovaće sutra na Trgu šabačkih žrtava u 11 časova, saopštilo je danas Ministarstvo unutrašnjih poslova (MUP). Uz poklone za najmlađe učesnike u saobraćaju biće održana i Radionica sa Pažljivkom, kao i predstava „Stop stani“ na temu bezbednog učešća u saobraćaju. Tokom dana, biće izloženi simulator prevrtanja vozila i sudara, gde bi građani neposrednim korišćenjem simulatora trebalo da shvate značaj korišćenja pojasa u slučaju saobraćajne nezgoda, a planirano je i održavanje javnog časa o bezbednosti u saobraćaju, navodi se u saopštenju. Karavan je deo Nacionalne kampanje bezbednosti saobraćaja i organizovan je u velikom broju gradova od početka godine, a cilje podizanje svesti javnosti o važnosti bezbednosti saobraćaja i uspostavljanja interakcije sa građanima, u cilju edukacije i sticanja ispravnih stavova o bezbednom učešću u saobraćaju.",Karavan bezbednosti gostuje u Šapcu,2024-10-28
" Konferencija za novinare Valjevskog pokreta otpora (VPO) bila je posvećena borbi protiv delovanja kanadske kompanije Euro Litijum Balkan (ELB) u valjevskoj opštini. Branko Ivković iz VPO je pozvao Valjevce i sve građane Srbije da u petak, 1. novembra, dođu na Gradski trg u Valjevu jer je vreme, kako je naveo, „za čišćenje naše avlije“, ali nije precizirao šta to „čišćenje avlije“ podrazumeva. „Pružili smo priliku onima koji su tvrdili da ima smisla „boriti se kroz institucije“ i to kroz iste institucije koje je ovaj režim do temelja razorio“, rekao je Ivković i naglasio da je rezultat te borbe ravan nuli. On je naglasio da je pružena prilika i onima koji su smatrali da će nešto postići vikend protestima, šetnjama i bezbroj puta ponovljenim govorima, te da je rezultat toga bio da je na svakom sledećem protestu bilo sve manje građana. „Obraćali smo se jedni drugima vrteći se u krug bez jasnog pravca i cilja delovanja“. Euro Litijum Balkan će ubuduće istraživati borate, menja i ime: Nije nam akcenat na litijumu Vesti 18. okt 2024 12 Vesti 18. okt 2024 12 Kompanija Euro litijum Balkan najavljuje krivični postupak protiv čelnika Valjevskog pokreta otpora Vesti 19. sep 2024 30 Vesti 19. sep 2024 30 Euro Litijum nakon protesta u Valjevu: Naše namere su pogrešno protumačene Vesti 30. jun 2023 6 Vesti 30. jun 2023 6 Rekao je da su saslušani i oni koji su poručivali da treba da se sačeka da se pojave njihove mašine na horizontu pa da tek tada da se krene u pravu borbu. „Njih pitamo – ko će za par godina kada oni počnu sa kopanjem ostati ovde da legne pred njihove mašine, ko će tada mahati tim često pominjanim kukama i motikama“, rekao je Ivković na današnjoj KZN i naglasio da su građani uplašeni za svoju budućnost i budućnost svoje dece, sa kojom niko nema pravo da se poigrava. Valjevski pokret otpora je na predhodnoj konferenciji za novinare uputio zahtev kanadskoj rudarskoj kompaniji ELB da napusti Valjevo do 1. novembra ove godine i da će u suprotnom VPO preduzeti konkretne aktivnosti. Nakon toga oglasila se kompanija ELB saopštenjem u kome je navedeno da kompanija nema nameru da se bavi litijumom, već da je u fokusu njenog interesovanja borat, te da će shodno tome ubrzo promeniti i svoj naziv. Upućen je i dopis članovima VPO da posete sedišre kompanije kako bi se upoznali sa budućim poslovnim planovima na području Valjeva. „Kompanija Euro Litijum Balkan oštro osuđuje bilo kakvo širenje retorike mržnje i pozivanje na nasilje. Izjave poput ove, da kompanija Euro Litijum će doprineti potpunom uništavanju valjevskog kraja, doprinose sejanju straha među građanima Valjeva i Srbije i potpuno su paušale i neutemeljene na bilo kakvim činjenicama i dokazima“, stoji u saopštenju kompanije ELB. U saopštenju se kaže i da je Valjevski pokret otpora u svom izlaganju pozvao građane Srbije da se „delima“ demonstrira snaga građana, što je, smatraju u ELB, direktan poziv na rušenje javnog reda i mira, kao i na sejanje straha među građanima. U međuvremenu, članovi Valjevskog pokreta otpora izveli su akciju u kojoj su prostorije kompanije ELB u Valjevu oblepili lecima na kojima su podsećali da treba da napuste Valjevo.",Valjevski pokret otpora pozvao kompaniju Euro Litijum Balkan da napusti grad do 1. novembra,2024-10-29
"Tanjug/(AP Photo/Andres Kudacki Predsednica Kosova Vjosa Osmani ocenila je danas kao ""deo predizborne kampanje"" navode lidera Alijanse novo Kosovo Bedžeta Pacolija da je on u njenom i u prisustvu premijera Aljbina Kurtija telefonom razgovarao s Milanom Radoičićem, kako bi obezbedio podršku poslanika Srpske liste za izbor Osmani za predsednicu Kosova.Osmani je kazala da se uoči izbora ""mogu čuti razne izjave"". „Takve izjave su deo predizborne kampanje“, rekla je Osmani i pozvala novinare koji su postavili to pitanje da se pismeno obrate njenom kabinetu. Pacoli je prethodno izjavio da je nakon drugog telefonskog razgovora, po nalogu Radoičića , na sednicu došao poslanik goranske partije Adem Hodžaj i glasao za izbor Osmani za predsednicu Kosova . Hodžaj je potom za prištinske medije potvrdio da je na sednicu došao po nalogu Radoičića, pošto je prethodno poslanička grupa Srpske liste, čiji je on član, odlučila da ne učestvuje na sednici i ne glasa za predsednicu Osmani. Kabinet premijera Kurtija odbacio je Pacolijeve navode kao neistinite posle čega su na društvenim mrežama usledili brojni napadi na Pacolija i članove njegove porodice. Povezane vesti Prištinski mediji: Milan Radoičić odobrio glasanje za izbor Osmani za predsednicu Kosova Vesti 22. okt 2024 4 Vesti 22. okt 2024 4 Pacoli na zahtev Kurtija i Osmani preko Radoičića obezbedio ključni predsednički glas za Vjosu? Vesti 17. okt 2024 9 Vesti 17. okt 2024 9",Osmani o izjavama Pacolija: Sve je to deo predizborne kampanje,2024-10-24
" Tridesetosmogodišnjeg Šveđanina srpskog porekla, Vanju Mijića, o čijem izručenju Apelacioni sud odlučuje u utorak, švedsko tužilaštvo sumnjiči da je vođa jednog od 25 ogranaka jedne od najvećih kriminalnih grupa u Evropi, Foxtrot - švedskih lisica. Švedska tužiteljka u razgovoru za BIRN kaže da proces izručenja u Srbiji „ukazuje na to da on podmićuje ili preti određenim važnim osobama“ kako bi se što više odugovlačilo. Šveđanin srpskog porekla Vanja Mijić (37) posle godinu dana provedenih u ćeliji krenuo je ka slobodi. Tog 18. oktobra 2024, Viši sud u Beogradu ukinuo mu je ekstradicioni pritvor, koji i može da traje najviše jednu godinu. Uručeno mu je rešenje da se radnim danima, svako jutro, javlja u policijsku stanicu i zabranjeno da napušta srpsku prestonicu sve dok se protiv njega vodi ekstradicioni postupak na zahtev Kraljevine Švedske koja ga potražuje zbog sumnje da je jedan od vođa najopasnije bande na tlu Skandinavije – Foxtrot. „Značajna uloga u hijerarhiji bandi u Švedskoj“ „Predmet (protiv Mijića) u Švedskoj je temeljan i čvrst i imam sve da ga procesuiram,“ izričita je Johana Kolga, švedska tužiteljka koja čeka izručenje Mijića, u razgovoru za BIRN . Tužiteljka Kolga dodaje: „Ovaj slučaj je veoma važan za Švedsku, jer je V.M. ključna figura u organizovanom kriminalu i ima značajnu ulogu u hijerarhiji bandi u Švedskoj“. Istog tog 18. oktobra, kad je poznatom beguncu Mijiću, za kojim je tragao i Interpol , sloboda bila na dohvat ruke, uručeno mu je i rešenje Kancelarije za azil. Na ulicu nije ni zakoračio, odmah je prevezen u Prihvatilište za tražioce azila u Padinskoj Skeli. Pošto se nije žalio na odluku kojom mu je zahtev za azilom u Srbiji pravosnažno odbijen – sada se, u okviru istog kompleksa, nalazi u Prihvatilištu za strance, kao „bezbednosni rizik”. Osim ekstradicionog postupka koji je protiv Mijića pokrenula Švedska, drugi postupak, o azilu, Mijić je pokrenuo nekoliko meseci ranije sa svojim advokatima. Zabranjeno mu je da napušta kompleks u Padinskoj Skeli, nadzor mu je pojačan, a desetak policajaca ga čuva kao bezbednosno rizičnu osobu. Ima pravo na šetnju, sat dnevno, u ograđenom dvorišu. Foxtrot – jedna od najnasilnijih bandi u Švedskoj Pred Apelacionim sudom će se u utorak, 29. oktobra, ponovo odlučivati o njegovom izručenju. Švedsko tužilaštvo veruje da je Milić vođa jednog od 25 ogranaka bande Foxtrot i da koristi svoju moć i u Srbiji, da opstruiše proces ekstradicije. Ovo je jedna od najnasilnijih švedskih bandi, koja regrutuje i decu ubice, zastrašuje celu Skandinaviju i pola Evrope. Osim evropske policije, njima se od skoro bavi i izraelska obaveštajna služba Mosad koji ih, kao i švedska tajna služba, označava kao produženu ruku Irana. Vođom se smatra jedan od najtraženijih begunaca sa Interpolovih poternica – Rava Madžid, irački Kurd koji ima švedsko državljanstvo, poznat pod nadimkom „kurdska lisica“. Mijić je u Beograd došao 2022. godine, gde je godinu dana kasnije osnovao i agenciju za konsultantske usluge Mercury, piše BIRN. Samo tri nedelje pošto je otpočeo biznis, 18. oktobra 2023. Interpol na zahtev Švedske za Vanjom Mijićem raspisuje poternicu. Označen je kao osoba visokog prioriteta. Dan kasnije na Mijića su krenuli srpski policajci, tužioci za organizovani kriminal i FAST tim (Fugitive Active Search Team, jedinica policije za potragu za beguncima) u organizaciji Evrodžasta . Kada su „Lisici“ stavljene lisice, vest je odjeknula širom regiona i Evrope. Evrodžast i švedsko tužilaštvo tvrde da je Mijić nastavio da se bavi kriminalnim poslovima iz Beograda. „V.M. kontroliše veliki deo tržišta droge u Švedskoj iz inostranstva. On krijumčari narkotike i oružje u Švedsku preko drugih i kontroliše distributere koji posluju u Švedskoj. Nekoliko osoba koje V.M. kontroliše osuđeno je za te zločine i trenutno služe zatvorske kazne“, odgovara tužiteljka Kolga na molbu BIRN-a da opiše kako je Mijić rukovodio kriminalnim operacijama iz Srbije. Mijić je u Švedskoj već bio osuđen zbog organizovanog kriminala i tamo služio zatvorsku kaznu. Njegova ideja je, prema pisanju BIRN-a, bila je da u Srbiji potraži spas od obračuna bandi u okrugu Stokholma, a da istovremeno nastavi da neopaženo i iz daljine kontroliše i rukovodi „ogromnim količinama droge i oružja“, po navodima Evrodžasta. Podmićuje ili preti kako bi opstruisao proces? Viši sud u Beogradu dva puta je donosio rešenja navodeći da su ispunjeni svi uslovi da bude izručen Švedskoj. Prvo rešenje je Apelacioni sud , po žalbi advokata, ukinuo u aprilu, navodeći da nije dostavljeno dovoljno dokaza da je Mijić počinio krivična dela. Sada će Apelacija, po žalbi advokata, opet odlučivati o drugom rešenju da bude izručen – u utorak, 29. oktobra. „Ovo su nove informacije za mene. Niko mi nije tražio dodatne informacije, niti me je obavestio da je Apelacioni sud poništio odluku o izručenju u aprilu. Da sam znala, mogla sam da pošaljem više informacija Srbiji“, kaže tužiteljka Kolga. Za švedsku tužiteljku Johanu Kolgu „proces u Srbiji ukazuje na to da on podmićuje ili preti određenim važnim osobama kako se ne bi pojavile na zakazanim ročištima“. Ipak, advokat Mijića za BIRN kaže da švedsko tužilaštvo nema nikakve dokaze protiv njegovog klijenta, već samo pretpostavke i da je upravo zato i Apelacija prvi put oborila prvostepenu odluku Višeg suda da on bude izručen. Mijić je u međuvremenu podneo i zahtev za azil, koji je odbijen zato što je okarakterisan kao bezbednosno opasna osoba. Opširnije čitajte na sajtu BIRN-a .","Srbija odlučuje o izručenju vođe klana Foxtrot, iz Švedske tvrde da se proces opstruiše",2024-10-28
" U Bugarskoj su održani vanredni parlamentarni izbori, sedmi u manje od četiri godine, a uz neizvesnost da li će zemlja dobiti novu vladu, izbore je obeležila i niska izlaznost birača što je problem sa kojim se suočava ceo širi region. Na izborima je prema preliminarnim rezultatima pobedila stranka desnog centra GERB bivšeg premijera Bojka Borisova sa 26,4 odsto osvojenih glasova. Proevropska koalicija Nastavljamo promene-Demokratska Bugarska osvojila je 14,2 odsto, na trećem mestu je nacionalistička, ekstremno desna partija Preporod sa 13,4 odsto, a na četvrtom sa 11,5 odsto liberalna partija DPS. U parlament u ušle i Alijansa za prava i slobode, Bugarska socijalistička partija i stranka Ima takav narod. Ono što je obeležilo izbore je kontinuirana apatija bugarskih biraća. Odziv je bio svega 38 odsto, što je jedva više od 34,41 odsto na prethodnim vanrednim izborima u junu, kada je zabeležena rekordno niska izlaznost od 1989. godine. U Bugarskoj je upravo zbog dugogodišnje kontinuirano slabe izlaznosti birača 2016. zakonom uvedena obaveza glasanja, i to je jedina evropska zemlja koja je to učinila u poslednjih 50 godina. Kao kazna, bilo je predviđeno brisanje imena birača sa izbornog spiska za naredne istovetne izbore. Međutim, ta obaveza se u praksi ne može nametnuti, jer je ustavni sud 2017. godine odlučio da je kazna, brisanje iz biračkog spiska, neustavna. Novčana kazna za neglasanje potencijalno rešenje? Agencija BTA piše da se sa sličnim problemom kao Bugarska, nezainteresovanošću birača da glasaju, suočava i većina drugih zemalja u njenom okruženju. Političari tih zemalja se suočavaju sa problemom kako da ohrabre apatične birače da aktivnije učestvuju na izborima. Na Balkanu je još nekoliko zemalja problem pokušalo da reši uvođenjem obaveze za građane da izlaze na birališta, ali u praksi je u tome donekle uspešna bila samo Turska. Glasanje u Turskoj U Turskoj je glasanje na izborima pravo, ali i obaveza čije se nepoštovanje kažnjava novčano. Obaveza glasanja je usidrena u izbornom zakonu kao građanska dužnost koja se ne odnosi samo na parlamentarne i predsedničke izbore, već i na lokalne izbore i referendume. U Turskoj je izlaznost birača tradicionalno visoka, i na poslednjim parlamentarnim i predsedničkim izborima je, prema izveštajima turskih medija, iznosila 86,98 odsto. U Grčkoj je glasanje obavezno U Grčkoj je prema ustavu glasanje takođe obavezno za sve građane upisane u birački spisak, a kazna za kršenje te obaveze je strožija nego u Turskoj i može da bude i zatvor u trajanju od jednog meseca do godinu dana. Do 2000. građanima koji ne bi ispunili svoju biračku obavezu moglo je da bude uskraćeno i izdavanje pasoša, vozačke dozvole ili profesionalne licence. U praksi se, međutim, te kazne nisu sprovodile, a grčki zakon predviđa i dosta izuzetaka od obaveze izlaska na birališta, na primer za osobe starije od 70 godina i za one koji se u vreme izbora nalaze u inostranstvu. Prema izveštaju jedne grčke NVO objavljenom uoči evropskih izbora, nije poznat nijedan slučaj kažnjavanja birača zato što su se oglušili o obavezno glasanje, a birači su u anketi čak i rekli da nisu ni svesni da je takva odredba još na snazi. Tu činjenicu potvrdila je i izlaznost na izborima za Evropski parlament, za koje nije bilo zainteresovano gotovo 60 odsto grčkih birača. Na Kipru ukinuta obaveza glasanja Na Kipru je izlazak na birališta u prošlosti bio obavezan i kršenje se kažnjavalo sa tadašnjih 340 evra, piše BTA. Međutim, parlament je 2017 godine ukinuo tu obavezu za predsedničke, parlamentarne i lokalne izbore, uz obrazloženje da je godinama bilo nemoguće u praksi kažnjavati birače koji ne glasaju. Obavezno glasanje ostalo je tada na snazi za evropske izbore, sve dok 2023. godine i ta obaveza nije ukinuta. Na Kipru je od tada registrovan pad odziva birača na izborima, pa je za razliku od gotovo 90 odsto i 81 odsto na predsedničkim izborima 2008. i 2013. godine, na izborima 2018. i 2023. godine pao na 72 odsto odnosno 74 odsto, piše agencija, dodajući da je teško proceniti da li je to posledica ukidanja obaveznog glasanja. U Albaniji je obaveza izlaska na izbore ukinuta sa padom komunizma, a takva zakonska obveza postojala je u prošlom veku i u Portugalu, Holandiji i Španiji, Austriji i Italiji i nekim švajcarskim kantonima. Izlazak na birališta u Evropi je i dalje formalno obavezan u Belgiji, Luksemburgu, gde se prekršioci u praksi ne kažnjavaju, kao i u Lihtenštajnu i švajcarskom kantonu Šafhauzen gde se izriču novčane kazne",Zašto je apatija birača najveći problem balkanskih zemalja,2024-10-28
"FoNet/MSP Srbije Ministar spoljnih poslova Srbije Marko Đurić izjavio je večeras u Njujorku, na sednici Saveta bezbednosti Ujedinjenih nacija (SB UN), da Beograd nije u sukobu sa albanskim narodom, već da jedino ima problem sa režimom koji sistematski vrši represiju nad Srbima i drugim nealbanskim zajednicama na Kosovu. Koristeći pravo na repliku na kraju rasprave o novom, šestomesečnom izveštaju generalnog sekretara UN Antonija Gutereša o radu Misije UN na Kosovu (UNMIK), Đurić je rekao da su prisutni danas mogli da čuju „tužnu poruku od predstavnice režima“ premijera Kosova Aljbina Kurtija, šefice kosovske diplomatije Donike Gervala-Švarc. „Čuli smo niz uvreda i laži na račun Srbije i njenog predsednika i retoriku koja samo produbljuje etničke tenzije i vraća region u prošlost. Na moju dobro obrazloženu zabrinutost o položaju srpskog naroda na Kosovu, predstavnica Kurtijevog režima odgovorila je ponovnim odbacivanjem procesa normalizacije, uz neprihvatjivu retoriku“, kazao je Đurić. Dodao je da je Gervala-Švarc „još jednom pokazala nepoštovanje žrtava sukoba, uključujući neadekvatnu upotrebu termina genocid, naročito ako se ima na umu da je dve trećine srpske zajednice na silu proterano sa Kosova i Metohije“. „Na terenu se pokušava stvaranje nove realnosti i proterivanje svih Srba (sa Kosova i Metohije), potezima koji su neprihvatljivi u 21. veku“, rekao je Đurić. Šef srpske diplomatije je kazao i da se „usuđuje da zamisli“ da Srbi i Albanci „mogu da stvore potpuno drugačiju budućnost ako se slože da rade zajedno, da štite ljudska prava, da odbace ekstremizam i da poštuju međunarodno pravo“. „Ta budućnost zahteva drugačije razmišljanje, i delovanje umesto reči. Zahteva da pozovemo na odgovornost sve koji su odgovorni za kršenje ljudskih prava i da osiguramo da Srbi i Albanci mogu da žive u miru i dostojanstveno“, rekao je Đurić. SB UN o dijalogu Beograda i Prištine, Banjskoj, potezima kosovskih vlasti, mandatu UNMIK Vesti 30. okt 2024 0 Vesti 30. okt 2024 0 Šefica UNMIK-a na sednici SB UN: Situacija na severu Kosova i dalje krhka, Srbi zabrinuti Vesti 30. okt 2024 2 Vesti 30. okt 2024 2",Đurić na sednici SB UN: Kurtijev režim sistematski vrši represiju nad Srbima,2024-10-30
"Zamenica glavnog urednika FoNeta Tamara Skrozza istakla je u Iza vesti da ""medijima nikad nije bilo dobro"". ""Jer naše političke elite nikad nisu znale, prave se da ne znaju šta je uloga medija. Ne znam kako im utuviti u glavu da mi nismo propagandna sredstva njihove političke mašinerije. Ne shvataju šta je uloga medija"", kaže ona. Televizija i portal  počeli su sa radom pre 10 godina. Skrozza je mišljenja da „smo za ovih 10 godina shvatili koliko smo ranjivi i slabi, a istovremeno koliko smo jaki“. „Imali smo dosta gubitaka u sopstvenim redovima, dosta ljudi je prešlo na drugu stranu, prodalo se, dosta ljudi je otišlo iz profesije, dosta ljudi je preminulo… Nije ubijen nijedan novinar, ali mislim da je mnogo njih indirektno ubijeno. Pokazali smo da smo rezistentni na nevolje. Mi i danas, uz sve uslove, ipak imamo jedan zavidan broj kvalitetnih novinara, pre svega mladih, zavidan broj istraživačkih portala. Naši novinari rade na svetskom nivou, a u nemogućim uslovima“, kaže ona. Ističe da „medijima nikad nije bilo dobro“. „Jer naše političke elite nikad nisu znale, prave se da ne znaju šta je uloga medija. Ne znam kako im utuviti u glavu da mi nismo propagandna sredstva njihove političke mašinerije. Ne shvataju šta je uloga medija. Većina medija se ponaša tako, mislim da smo i zbog toga postradali koliko jesmo. Mediji nisu podizali glavu kada su još mogli da je podignu, sada je teško podizanje glave u ovim okolnostima, ali bilo je trenutaka kada su mogli da podignu glavu i kažu dosta“, kaže ona. Ističe da „moramo da razmišljamo o svakom koraku“. „Potpuno prirodno je da ti razmišljam o tome da ne pređeš neke crvene linije, granice, ali recimo kad ja izađem iz ove emisije, ja ću morati da razmišljam da li sam rekla nešto zbog čega ću moći da stradam“, kaže Skrozza. Prema njenim rečima, „imamo privid nekakve slobode“. „Ja sam slobodno pričam, u raznim emisijama, na nekoliko televizija, novina, agencija, koje su profesionalne i slobodne, ali stalno je ta neka pretnja nad glavom, to je privid slobode“, kaže ona. Na pitanje da li može da se kaže da je broj medija „alibi pred međunarodnom zajednicom“, kaže da „formalno pravno može da se kaže da jeste“. „Ali suštinski oni nisu abolirani time što postoji toliki broj medija, jer sve to predstavlja ograničen broj medija. Sve je neka sumaglica privida, nema tu suštinske slobode, to jeste alibi možda pred EU ili nekim međunarodnim organizacijama, ali mi svi funkcionišemo u jednom balonu, gde je ograničen broj medija, ograničen broj ljudi, mi dolazimo u situaciju da pričamo jedni drugima o nečemu što se dešava van našeg balona, ali van balona za nas nema mesta“, kaže ona. Kako je rekla, pre 10 godina se plašila da ćemo biti u sličnoj situaciji sada. „Nisam očekivala da ćemo ovoliko pasti i propasti, ali sam se plašila jer sam te godine radila ozbiljan feljton o tabloidima, tada sam prvi put shvatila koliko je to ozbiljna i opasna mašinerija, ali je bilo benigno u odnosu na ono što mi danas imamo“, kaže ona. Ističe da „ljudi ne stradaju zbog onoga što su rekli, već zbog onoga kako je protumačeno nešto što su rekli“. „Režim je radio sve što je mogao da nas rasturi i polarizuje, medijska zajednica, kao i politička, na više frontova je razbijena, retko je ujedinjujemo, mislim da mnogo doprinose naše sujete. Stvar je i u preživljavanju, mediji se svakodnevno bore sa preživljavanjem, moraju da se bore sa pritiscima, nemaju vremena za borbu. Za borbu nađu vremena pojedinci i pojedini mediji, koji u toj borbi izigravaju gromobrane i stradaju na ovaj ili onaj način. Mediji se bore da prežive, a ti kad se boriš da preživiš onda teško možeš da se boriš za neke više ciljeve ili ideale“, kaže ona. Pročitajte još Božić o 10. rođendanu : Vlast od početka pokušava da nas disciplinuje – istrajali smo da budemo novinari Vesti 30. okt 2024 20 Vesti 30. okt 2024 20 Deseti rođendan : Decenija poverenja, istine i posvećenog novinarstva Vesti 30. okt 2024 107 Vesti 30. okt 2024 107 Prema njenim rečima, „nismo u vremenu 2014. nego u 2024. godini, a pitanja i dileme su potpuno iste“. „Mi se nismo pomerili, samo što nam je vreme prošlo, a mi vremena nemamo. Mislim da građani ne shvataju koliko je štetno što mediji trule 10 godina, to sve ima posledice na društvo. Imaju i edukativnu ulogu, prosvećujuću ulogu, mi zbog truleži u medijima nemamo situaciju da imamo obrazovane birače. Deset godina trulimo i borimo se za malo vazduha i malo života, to je problem, zato smo mnogo koraka unazad, posledice na društvo nisu neizlečive, ali će biti teško izlečive“, kaže. Podrška je, dodaje, „potrebna, ali imali je ili ne, moramo da budemo na pozicijama na kojima smo“. „Mi sami, inidivudalno, novinari i mediji, moramo da ostanemo na pozicijama na kojima i do sada, moramo da stojimo lirski na braniku otadžbine, da se zalažemo za ono za šta smo se zalagali do sada“, ističe. Mediji su, kaže, „ogledalo društva“. „Kao što mi nemamo drugu stranu u medijima, tako građani nemaju drugu stranu u svom životu, nema institucije kojoj mogu da se obrate. I oni su odsečeni od drugog dela realnosti, mi smo ogledalo onoga što se dešava na ulicama, onoga što se dešava u životima drugih ljudi. Nemamo izbor, nemamo luksuz izbora više, moramo da ostanemo tu do kraja“, kaže ona. Pročitajte i Tamara Skrozza dobitnica nagrade „Dušan Bogavac“ Vesti 17. okt 2024 5 Vesti 17. okt 2024 5",Skrozza: Ne znam kako utuviti političkim elitama u glavu da mediji nisu propagandna sredstva,2024-10-30
"/BearFotos Siguran znak da će neki proizvod ili usluga poskupeti je odluka države da to finansira. Tako je i u slučaju vaučera za kupovinu lekova i medicinskih sredstava, koje je Ministarstvo za brigu o porodici namenilo porodicama s decom koja boluju od retkih bolesti. Redakciji  javila se žena koja ima ćerku sa smetnjama u razvoju. Ona je bila među prvima kojima je na kućnu adresu stigao jedan od 600 vaučera namenjenih osobama s retkim bolestima . Uz vaučer je stigao i spisak pet apoteka u Beogradu u kojima se vaučer može iskoristiti. Naša sagovornica kaže da ju je u apoteci, kada je otišla da kupi pelene za ćerku, iznenadilo što su one poskupele za 300 dinara u roku od dva dana, od kada je bila u prošloj nabavci i koliko je prošlo od objave da stižu vaučeri. Kako je kazala, pelene u svim apotekama koje su na spisku Ministarstva koštaju 2090 dinara, dok u apotekama koje ne izdaju lekove i suplemente na vaučere, one koštaju 1790 dinara. Majka, koja nije želela da javno otkriva identitet, jer je, kako kaže, u strahu da njeno dete ne ostane bez svih vidova pomoći koju trenutno od države dobija, kaže za portal  da joj je u jednoj od apoteka rečeno da su nove cene dobili iz Republičkog fonda za zdravstvo (RFZO). IZ RFZO za  odgovaraju da Fond ne utiče na formiranje cena pelene za odrasle u slobodnoj prodaji, i da vaučeri koje dodeljuje Ministarstvo nemaju veze sa pravima koje korisnici ostvaruju o trošku RFZO. „Vaučere za kupovinu lekova i medicinskih sredstava za osobe sa retkim bolestima dodeljuje Ministarstvo za brigu o porodici i oni nemaju nikakve veze sa pravima koja osiguranici ostvaraju o trošku RFZO, uključujući i pravo na pelene za odrasle. Broj pelena koju osiguranici dobijaju o trošku RFZO utvrđena je pravilnikom i ne zavisi od cene pelena“, naveli su iz RFZO u odgovoru za . To praktično znači da vaučer za obolele od retkih bolesti zamenjuje novčanicu za kupovinu u slobodnoj prodaji, a ne lekarski recept kojim se neki lek ili pomagalo podižu u apoteci o trošku i po cenovniku RFZO. RFZO dodaje i to da cena pelena koje osiguranici dobijaju o trošku Fonda nije menjana od marta 2023. godine. Ministarstvo za brigu o porodici i demografiju saopštilo je u petak 25. oktobara da će tokom ove nedelje na kućne adrese skoro 600 porodica stići vaučeri za kupovinu lekova i medicinskih sredstava, kao i vaučere za rehabilitaciju u banjama. Vrednost vaučera za kupovinu lekova i medicinskih sredstava je 35.000 dinara, dok vaučer za rehabilitaciju i rekreaciju iznosi 50.000 dinara. Mama deteta sa retkom bolešću, kaže da taj novac pokriva samo smeštaj u banjama, dok sve terapije i vežbe porodice moraju same da plate. Ministarstvo je uz vaučere poslalo i spisak pet apoteka u Beogradu u kojma se oni mogu iskoristiti, dok je spisak apoteka objavljen na sajtu Ministarstva poduži i broji deset apoteka u glavnom gradu. Svaki put kada vlast reši da na neki način pomogne građanima, finansirajući određene proizvode i usluge, stigne vest o poskupljenju. Poslednji takav primer su udžbenici, koji su tokom leta poskupeli za oko 10 odsto. To je dovelo do situacije da vaučer od 20.000 dinara za kupovinu knjiga i pribora, koje je Grad Beograd dodelio školarcima, više nije dovoljan za ceo komplet knjiga za starije razrede. Prethodno se ista stvar desila 2023. godine kada je Beograd rešio da u jednakom iznosu subvencioniše državne i privatne vrtiće. To je u praksi trebalo da znači da će državni vrtići biti besplatni, a da će roditelji dece u privatnim vrtićima plaćati mesečno manji iznos. Međutim, mnogi privatni vrtići su brže bolje podigli cenu svojih usluga, pa je u pojedinim poskupljenje bilo veće od uvećanog iznosa subvencije.","Stigli vaučeri za decu s retkim bolestima, u apotekama odmah poskupeli proizvodi koji se najčešće koriste",2024-10-29
"Kenzo Tribouillard / AFP Donedavna poslanica Evropskog parlamenta iz redova nemačkih Zelenih, Viola fon Kramon, uporedila je izborne malverzacije koje su se pre par dana dogodile u Gruziji sa onima u Srbiji, u decembru 2023. godine, piše Danas. Opozicija kaže da EU više brine o demokratiji u Gruziji nego u Srbiji. Fon Kramon je rekla da su “korišćene iste metode i jezik prevare” i naglasila da je ipak „Aleksandar Vučić to uradio na elegantniji način“, piše Danas . “ZLF će se žaliti EP zbog izjava predsednice EK da u Srbiji ima vladavine prava” Radomir Lazović, kopredsednik Zeleno-levog fronta i narodni poslanik, ističe za Danas da „ni dilovima za litijum, ni bacanjem para na francuske Rafale, Vučić ne može da sakrije činjenicu da je pokrao izbore“. „Kao što vidite, on se sada izučava širom sveta kao loš primer ili zanimljiv slučaj sofisticiranog kršenja izbornog zakonodavstva“, ističe Lazović za ovaj medij.  Jako je važno da se na međunarodnom planu suprotstavimo planovima za kopanje litijuma, dodaje. „I Zeleno-levi front je uspeo da dobije podršku Evropske zelene partije koju čini 40 partija širom Evrope. Sa druge strane, važno je i da osudimo skandalozne izjave Ursule fon der Lajen jer nije tačno da u Srbiji postoji vladavina prava, a tako nešto izjaviti samo nekoliko meseci posle izborne krađe koju je osudio Evropski parlament nije samo šamar građanima Srbije, već i preko 500 evropskih parlamentaraca koji su glasali za rezoluciju Evropskog parlamenta o izbornoj krađi u Srbiji. Zbog toga Zeleno-levi front će se obratiti svim poslaničkim grupama u Evropskom parlamentu i upozoriti ih na katastrofalne izjave Ursule fon der Lajen“, kaže Lazović za ovaj medij. Mi se ne mirimo sa stanjem stvari, dodaje za Danas, koliko god da je loše i borićemo se da Srbija bude punopravni član Evropske unije, sa najvišim standardima i u oblasti životne sredine i vladavine prava i svim drugim oblastima, dodaje. “Vučić elegantnije krao?” „Lepota je u oku posmatrača. Zato nema smisla polemisati sa gospođom Fon Kramon oko njene kontatacije da je Vučić, za razliku od ekipe u Gruziji, elegantno pokrao izbore. Ipak se postavlja pitanje kako je ona videla da je Vučić elegantnije krao, kad su Evropljani gledali na drugu stranu dok je on to radio“, kaže za Danas Zdravko Ponoš, narodni poslanik i lider SRCE.  Ruku na srce, dodaje za Danas, gospođa Fon Kramon je, za razliku od nekih svojih evropskih kolega i tada izrekla zamerke i nije hvalila Vučićeve pokradene izborne ispehe. „Na primer, nešto se ne sećam da je Šarl Mišel povodom Vučićeve izborne krađe bio ovako glasan kakav je sada povodom dešavanja u Gruziji. Važni igrači u Evropi su čekali da se zbrzaju kakvi takvi izbori u Srbiji kako bi Vučić mogao da se posveti realizaciji dogovorenog posla sa litijumom. Uostalom, dogovarali su se s njim i ministarkom energetike Dubravka Đedović o tome i u periodu nakon što je Vlada Srbije zvanično bila obustavila projekat Jadar. Toliko o njegovom i njihovom poštovanju institucija u Srbij“, ističe sagovornik Danasa. Decembarski beogradski izbori ipak nisu bili elegantno pokradeni kako tvrdi fon Kramon, dodaje. „Morali su da budu ponovljeni zato što su bili brutalno i očigledno pokradeni. S obzirom da se Evropljanima žurilo sa litijumom, bilo im je važno da deo opozicije da legitimitet unapred pokradenim ponovljenim beogradskim izborima u junu. Ambasade u Beogradu radile na tome do pregrevanja. Toliko o vrednostima koje ih sada sekiraju u Tbilisiju“, napominje sagovornik Danas. Sagovornik Danasa navodi da ni jednog momenta im ne zamera što konstatuju izbornu krađu u Gruziji. „I treba tako ako imaju dokaze. Zameram im licemerje. U slučaju Gruzije demokratija im je važna, a njihove zamerke kao nemaju veze za geopolitikom u odmeravanjem sa uticajem Moskve. A, u slučaju Srbije demokratija im je bila sporedna u odnosu na interese oko njihove zelene agende i Vučićeve kooperativnosti oko Kosova, litijuma i municije za Ukrajinu. Kućni ljubimac koji sve to može da završi“, napominje Zdravko Ponoš za ovaj medij. Na raznim meridijanima razni igrači imaju svoje kućne ljubimce, kaže dalje, “neki mogu, a neki ne mogu da završe stvari”. „Tako je od kad je Boga i naroda. Dobro je da to imamo u vidu i da stvari nazovemo pravim imenom. A gospođa Fon Kramon je ono što se dešavalo u Srbiji ipak nazvala pravim imenom – krađom“, zaključuje Zdravko Ponoš. „Zvanična Nemačka Srbiju vidi kao koloniju i plen“  „Dakle, EU parlamentarci su jasno stavili do znanja da su svesni da je Vučić pokrao izbore“, kaže za Danas Danijela Nestorović, narodna poslanica Ekološkog ustanka. Nemačka zvanična politika podržava Vučić i njegove krađe, dodaje. „Zvanična Nemačka Srbiju vidi kao koloniju i plen. Pitanje je da li Šolc radi ovu podršku elegantno“, zaključuje ona. Viola fon Kramon o Gruziji: Vučić je izbornu prevaru sproveo elegantnije Svet 29. okt 2024 147 Svet 29. okt 2024 147 Energetska (ne) zavisnost: Evropska unija uvozi 98 odsto sunčanih panela iz Kine Ekonomija 14. okt 2024 2 Ekonomija 14. okt 2024 2",Danas: Opozicija kaže da je evropskim zvaničncima važnija demokratija u Gruziji nego u Srbiji,2024-10-30
" Ročište je počelo primedbama advokata odbrane na plan vođenja objedinjenog postupka i predlozima da se ponovo pročita optužnica za ""Jovanjicu 1"" i da se ta optužnica dostavi okrivljenima iz ""Jovanjice 2"", a optužnica za ""Jovanjicu 2"" dostavi okrivljenima iz ""Jovanjice 1"". Na prvom ročištu u objedinjenom postupku koje je održano u septembru, tužilac je već pročitao dispozitiv optužnice za „Jovanjicu 2“, budući da taj proces pre spajanja sa „Jovanjicom 1“ nije ni počeo, dok je „Jovanjica 1“ u fazi izvođenja pisanih dokaza. Aleksandar Đurković, branilac optuženog Slaviše Milinkovića iz „Jovanjice 2“ naveo je da druga optužnica nije pripojena prvoj, već su ravnopravne i spojene u jednu objedinjenu, zbog toga je tražio da se svaka optužnica dostavi svakom od optuženih koji je nema, ali i da sudija preciznije obavesti učenike u postupku na koji način će ubuduće voditi proces. Veljko Delibašić, branilac okrivljenog pripadnika BIA Branislava Radosavljevića iz „Jovanjice 2“, bio je saglasan sa svim što je njegov kolega naveo i dodao da traži i da se na ročištu pročita i optužnica za „Jovanjica 1“. Jugoslav Tintor, branilac okrivljenog pripadnika MUP-a Radovana Bojovića, naveo je da su dve optužnice kontradiktorne i da „jedna drugu isključuju u suštini“. „Imate u ‘Jovanjici 1’ optužene koji nisu u organizovanoj kriminalnoj grupi sa optuženima iz ‘Jovanjice 2’, a u ‘Jovanjici 2’ optužene kao članove organizovane kriminalne grupe sa optuženima iz ‘Jovanjice 1′“, rekao je advokat Tintor. Predsednik sudskog veća u ovom postupku nakon svega rekao je da je njegovo veće donelo odluku kako će se voditi ovaj objedinjeni postupak i da postoji odluka Apelacionog suda u Beogradu i Rešenje krivičnog vanpretresnog veća Višeg suda u beogradu, koje nalaže ovom sudskom veću da radi na ovaj način, jer su sudski procesi po dve optužnice spojeni. Postupajući tužilac Saša Drecun protivio se procesnim predlozima odbrane da se pre nastavka suđenja najpre dostave optužnice onim optuženima koji ih nemaju i da se čita i optužnica za „Jovanjicu 1“. „Predsedniče veća vi ste se na prethodnom ročištu decidno i precizno izjasnili kako ćete voditi postupak, odnosno da će se najpre pročitati optužnica za ‘Jovanjicu 1’, a zatim pristupiti uvodnim izlaganjima tužioca i odbrane, a potom će se preći na odbrane okrivljenih. Javno tužilaštvo za organizovani kriminal smatra da je to dovoljno. Dodatno, sud ni nema obavezu da dostavlja optuženice okrivljenima na koje se one ne odnose“, rekao je tužilac Drecun i zaključio da predlozi odbrane imaju za cilj samo odugovlačenje procesa. Pre nego što je tužilac počeo sa uvodnim izlaganjima, okrivljeni iz „Jovanjice 2“ su se izjasnili o krivici i da li su razumeli navode optužnice. Prvi je za sudsku govornicu stao optuženi Predrag Koluvija, kog Tužilaštvo u obe optužnice u slučaju „Jovanjica“ označava kao organizatora kriminalne grupe koja je neovlašćeno proizvodila i prodavala opojne droge. „Reči sam razumeo, ali suštinu ne. To su sabrana dela Žila Verna. Iskreno da kažem, ne mogu da razumem smisao svega toga, to su dve optužnice koje jedna drugu isključuju, treba da bude neki titl, u jednoj optužnici imamo zgradu sa podrumom u drugoj nemamo..Ne znam na šta da se izjasnim“, rekao je Koluvija. Optuženi pripadnik BIA Aleksandar Tošić izjasnio se da nije kriv. Novi Koluvijin biznis: Rakija od kanabisa Ekonomija 18. okt 2024 143 Ekonomija 18. okt 2024 143 Predragu Koluviji privremeno oduzeta imovina Vesti 25. sep 2024 12 Vesti 25. sep 2024 12 „Razumeo sam optužnicu z velike napore mog branioca koji mi je razjasnio neke stvari koje nisam mogao da shvatim“, kazao je okrivljeni Tošić. Okrivljeni pripadnik MUP-a Radovan Bojović sledeći je ušao u sudnicu. „Nisam siguran da sam razumeo optužnicu. Nisam kriv“, rekao je okrivljeni Bojović. Četvrti okrivljeni na optužnici za „Jovanjicu 2“ je pripadnik BIA Branislav Radosavljević. On je za razliku od svojih prethodnika nekoliko rečenica duže govorio za sudskom govornicom i pokušao da diskredituje tužioca Drecuna. „Nisam kriv. Razumeo sam optužnicu, ali ne razumem da li se meni stavlja na teret ono iz ‘Jovanjice 1’ ili samo ‘Jovanjica 2’? Predsedniče veća, imam jednu molbu, koju sam vam inače poslao još pre tri godine i ništa mi nije odgovoreno. Oduzeti su mi službeni rokovnici, telefoni i laptop. Tamo se nalaze neke ozbiljne stvari, bezbednosni podaci koji su osetljivi. Tužilac nije tražio privremeno oduzimanje predmeta, nego tužilac koristi to u privatne svrhe, takva sam saznanja dobio. Meni je neprijatno, ali sudija, tu su bezbednosne provere Siniše Malog i još nekih ministara.. Te stvari su počele da izlaze u javnost, time se trguje u političke svrhe“. Okrivljeni pripadnik MUP-a Milan Kendija rekao je da mu je sve jasno iz optužnice i da nije kriv, ali da je „Jovanjica 1“ jedna „velika glupost“. Okrivljeni Miloš Tofilović rekao je da nije u potpunosti razumeo optužnicu i da nije kriv. Poslednji okrivljeni na optužnici „Jovanjica 2“ Slaviša Milinković rekao je da je razumeo optužnicu i da nije kriv. Podsetimo, odlukom krivičnog vanpretresnog veća Višeg suda u Beogradu da se spoje krivični postupci poznatiji kao „Jovanjica 1“ i „Jovanjica 2“ usvojen je predlog javnog tužioca za organizovani kriminal Saše Drecuna o spajanju dva postupka, koji je tužilac izneo na kraju poslednjeg pripremnog ročišta u postupku „Jovanjica 2“ u maju 2024. godine. Inače, još od podizanja optužnice za „Jovanjicu 2“ u martu 2021, tužilac Drecun, predlagao je spajanje dva postupaka, ali je bilo potrebno da se u drugom postupku završi pripremno ročište, dok se u postupku „Jovanjica 1“ prilično redovno sudilo. Međutim, priprema za suđenje u „Jovanjici 2“ je završena tek posle pune tri godine. Javnost je gotovo sve vreme sumnjala da se proces opstruiše, jer srpsko pravosuđe ne pamti u svojoj praksi da priprema za suđenje ne može da se okonča toliko dugo, a posebno što su se ročišta po pravilu iz meseca u mesec odlagala. Naime, od ukupno 27 ročišta čak 21 je bilo odloženo. Osim Predraga Koluvije, koji je optužen u oba postupka u slučaju „Jovanjica“ kao organizator kriminalne grupe koja je proizvodila i prodavala marihuanu, u „Jovanjici 2“ optuženi su i predstavnici države. Čak šestorica optuženih, od ukupno devetorice, dolaze iz najosetljivijih državnih struktura, to jest iz policije i tajnih službi. Optužene pripadnike MUP-a, BIA i VOA Tužilaštvo tereti da su obezbeđivali „Jovanjicu“ i da su Koluviji dostavljali poverljive informacije iz policije.",Koluvija: Optužnica za Jovanjicu 2 su sabrana dela Žila Verna,2024-10-29
" U nacrtu Izveštaja o napretku u delovima i o Kosovu i o Srbiji Evropska komisija podseća se da je primena sporazuma već formalno postala sastavni deo procesa evropskih integracija. Kosovo je podvrgnuto kritikama zbog nekoordinisanih koraka koji podstiču tenzije na severu i traži se da pokrene proceduru osnivanja Zajednice opština sa srpskom većinom prema evropskom predlogu. Srbiji se zamera što nije preduzela korake da napadače iz Banjske privede pravdi. Od Srbije se traži da počne da priznaje dokumenta i simbole Kosova U većini oblasti obuhvaćenih godišnjim Izveštajem o napretku utvrđeno je da je Kosovo još u ranoj fazi priprema i da treba uložiti više napora u reformi, posebno javne administracije da bi se postigao napredak. Upitan strateški smer Srbije: Kako Evropska komisija vidi napredak Beograda na putu ka EU Vesti 29. okt 2024 48 Vesti 29. okt 2024 48 U izveštaju Evropske komisije je, kako saznaje Koha.net u fokusu proces normalizacije odnosa Kosova i Srbije i sprovođenje obaveza iz dosadašnjih sporazuma u ​​njihovom dijalogu, kao uslov za napredak u integracionim procesima i za finansijsku pomoć. U nacrtu Izveštaja o napretku i za Kosovo i za Srbiju se podseća da je primena sporazuma već formalno postala sastavni deo procesa evropskih integracija. „Generalno, Kosovo i Srbija su učestvovali u dijalogu, ali moraju da pokažu ozbiljniju i konstruktivniju posvećenost da unaprede proces normalizacije. Kosovo i Srbija takođe moraju da ulože značajne napore kako bi izbegli postupanje koje ugrožava stabilnost, i retoriku koja nije kompatibilna s dijalogom i pomirenjem“, piše u nacrtu Izveštaja o napretku za ovu godinu. Ukazano je da na proces normalizacije i dalje utiču nedovoljni koraci Srbije da obezbedi odgovornost za napad naoružanih kosovskih Srba na kosovsku policiju 24. septembra 2023. godine u Banjskoj, što predstavlja „najozbiljniju eskalaciju poslednjih godina“. U izveštaju o Srbiji se navodi da EU očekuje od Srbije da „potpuno sarađuje i preduzme neophodne mere za brzo hapšenje i privođenje pravdi počinilaca napada na severu Kosova 2023. godine“. Takođe se u izveštaju za Kosovo i Srbiju ponavlja da Sporazum o putu normalizacije odnosa „ostaje pravno obavezujući i važeći“ i da nikakva formalnost ne bi trebalo da bude prepreka napretku u njegovoj primeni. Ponavlja se da Srbija i Kosovo imaju obavezu da sprovode sve sporazume iz prošlosti i da će neuspeh u tom pogledu, ako ne budu konstruktivni, imati posledice po njihov put ka EU. U izveštaju se navodi da će „konstruktivnost biti procenjena na osnovu individualnog učinka stranaka“. Tenzije na severu Kosova se ocenjenu kao „visoke“. „Kosovo je više puta preduzimalo aktivnosti koje su suprotne njegovim obavezama iz dijaloga, uključujući i niz policijskih operacija protiv kancelarija koje podržava Srbija na severu“, navodi se u izveštaju, navodeći kao primer Uredbu CBK o upotrebi evra i zatvaranja kancelarija banaka i Pošte Srbije na Kosovu. Izražava se takođe žaljenje jer nisu bili uspešni napori u dijalogu za postizanje prihvatljivog rešenja za obe strane za prevazilaženje problema za ljude na severu Kosova. I u nacrtu ovog izveštaja Evropska komisija navodi da su povlačenje Srba iz institucija Kosova na severu 2022. godine i bojkot lokalnih izbora izazvali „ozbiljan zastoj“ u sprovođenju obaveza iz sporazuma o dijalogu. Traži se da Kosovo i Srbija poštuju dogovor o učešću u regionalnim inicijativama i da bilateralne nesuglasice ne bude ometaju to njihovo delovanje. Takođe, od Srbije se traži da spreči ilegalne prelaske administrativne linije i da usmerava samo službene prelaze sa Kosovom. U piše da se sporazum o katastru i priznavanju diploma ne primenjuje jer ga ne poštuje Srbija. EU pozdravlja primenu sporazuma o registarskim tablicama vozila i postepeno uklanjanje onih koje je Srbija izdala za gradove na Kosovu, kao i međusobno priznavanje tablica. Od obe strane se traži da doslednije poštuju dogovor o zvaničnim posetama. Takođe da poštuje sporazume o telekomunikacijama i energetici. I ovim Izveštajem se ponavlja poziv da Kosovo što pre počne proceduru za formiranje Zajednice opština sa srpskom većinom, na osnovu evropskog predloga. Dok se od Kosova traži da počne proces osnivanja Zajednice, od Srbije se traži da „paralelno ispunjava svoje obaveze iz sporazuma započinjući priznavanje dokumenata, simbola i institucija Kosova“. Od Kosova i Srbije se traži da se konstruktivno obavežu na otvaranje mosta preko reke Ibar u Mitrovici za saobraćaj vozila, ali se ponavlja stav EU da to treba da se uradi u saradnji i koordinaciji sa međunarodnim prisustvom u pogledu bezbednosti. „Nema napretka u primeni deklaracije o nestalim licima, koja je usvojena u maju 2023. godine. Stranke se ohrabruju da izbegnu politizaciju ovog humanitarnog pitanja i da odmah počnu sa primenom tako što će se, kao prvi korak, dogovoriti o projektni zadatak za zajedničku komisiju koja treba da se formira na osnovu deklaracije“ piše u nacrtu dokumenta Evropske komisije. Pozdravlja se aktivno angažovanje Kosova u „Evropskoj agendi za Plan rasta za Zapadni Balkan“. U nacrtu Izveštaja o napretku se navodi da se pravni okvir za izbore na Kosovu smatra u skladu sa standardima demokratskih izbora, dok je kritikovan rad Skupštine Kosova. Ovim dokumentom Evropska komisija traži da Skupština Kosova poveća transparentnost i unapredi unutrašnje upravljanje. Takođe bi trebalo da uspostavi elektronsko glasanje i sistem registracije učešća na sastancima.",Evropska komisija podseća Kosovo i Srbiju da su sporazumi iz 2023. deo evropskih integracija,2024-10-29
" Crnogorska policija i vojska već tri dana ne uspevaju da uđu u trag Aliji Balijagiću, osumnjičenom za ubistvo brata i sestre u selu Tomaševo kod Bijelog Polja. Kuću Madžgalja u kojoj su pre tri noći ubijeni Milenka Madžgalj i njen brat Jovan Madžgalj, danas obezbeđuju dvojica bjelopoljskih policajaca, a njihova porodica ogorčena je zbog propusta nadležnih – i policije i tužilaštva, kazali su oni za današnje Vijesti. Brat stradalih, Velibor Madžgalj, kazao je za ovaj podgorički dnevnik da je dežurna tužiteljka tek ujutru nakon ubistva, u 10 sati, došla na lice mesta. Tvrde i da ne bi ostali bez najbližih da je policija 25. oktrobra ostala u bjelopoljskom zaseoku Sokolac nakon što im je prijavljeno da naoružani čovek obilazi meštane. „Preko dana im je prijavljeno da šeta selima, nosi pušku i redenik. Došli su kod mojih brata i sestre, pokazali im fotografju Alije Balijagića i pitali je li to on, zadržali su se desetak minuta kod naše kuće i pošli. Da su ostali u selu ne bi se to desilo. Morali su ostati tu veče da ovde dežuraju jer oni su tačno pustili da ih on pobije. On je pušten da ih pobije“, kazao je on. Iz Uprave policije (UP) saopšteno je da postoji samo jedna prijava meštana, i to na dan tragedije. „Navedena prijava se odnosila se na okolnost da se lice A. B. nalazi u zaseoku Sokolac i da poseduje pušku. Tada su policijski službenici, odmah, bez odlaganja postupili po prijavi i izašli na lice mesta gde nije zatečeno prijavljeno lice, već se ono u međuvremenu udaljilo“, saopštila je policija nakon medijskih objava da je bilo nekoliko prijava meštana. Meštanin Miloš Brajković kazao je za Pobjedu da su vojnici postupili ozbiljnije od policije. „Pretraživali su napuštene objekte, što policija nije učinila. Prve noći svi meštani su ostali nezaštićeni. Nije bilo policije, osim na raskrsnicama i lokalnim putevima“, kazao je on. Naglašava da im nemir stvara neizvesnost koja traje treći dan zaredom i da strahuje za roditelje i sestru koja živi nedaleko odatle. „Strahujem za sve meštane. U radijusu od nekoliko kvadratnih kilometara svaka kuća ima bar po jednog stanovnika. Ti ljudi su sami i nezaštićeni, većinom poljoprivrednici. Imaju svoje objekte i štale koje moraju da obilaze i oni su u neizvesnosti i strahu, a on može da se pojavi u svakom momentu“, kaže Brajković. Balijagić je od ranije poznat po vršenju teških krivičnih dela – ubistva u pokušaju, silovanja i nasilničkog ponašanja. Policija je objavila fotografiju Balijagića i apeluje na građane da ga, ukoliko ga vide, odmah prijave dežurnoj službi Odeljenja bezbednosti Bijelo Polje ili na besplatni broj 122, najbližoj policijskoj stanici ili na drugi način, a moguće su i anonimne prijave. Povezane vesti: U Bijelom Polju proglašen Dan žalosti, i dalje se traga za osumnjičenim za ubistvo brata i sestre Region 27. okt 2024 2 Region 27. okt 2024 2 Policajac povređen tokom potrage za osumnjičenim za ubistvo kod Bijelog Polja Region 26. okt 2024 0 Region 26. okt 2024 0",Crnogorska policija i vojska ne uspevaju da uđu u trag dvostrukom ubici,2024-10-28
" Beograd Nezavisno udruženje novinara Srbije saopštilo je povodom najnovijeg targetiranja novinara  da je gradonačelnik Beograda Aleksandar Šapić nedostojan funkcije koju obavlja i da mora da podnese ostavku. „Gradonačelnik Beograda i funkcioner vladajuće Srpske napredne stranke Aleksandar Šapić sazvao je juče konferenciju za novinare na kojoj je ponovo targetirao novinare televizije . Konferenciju za novinare Šapić je ovog puta posvetio novinaru  Miodragu Sovilju. On je zamerio novinaru što u prilogu koji je emitovan na televiziji , nakon jedne od prethodnih konferencija, nije bilo mesta za njegovo integralno obraćanje, već su samo neki delovi iskorišćeni“, navodi NUNS u saopštenju. Dodaje se da je gradonačelnik Beograda analizirao rad novinara pokušavajući da dokaže da su njegovi odgovori izvučeni iz konteksta. „Meni je samo važno da javnost zna kakvi ste vi hohštapleri“, rekao je Šapić , na šta je reagovao reporter  Mladen Savatović koji je gradonačelniku pokušao da objasni kako se pravi televizijski prilog, podseća NUNS. “E, vidite – sad ću ja da upravo pokažem kako funkcionišu mediji”, nastavio je Šapić i objasnio šta mu smeta u novinarskom poslu nastavljajući da targetira novinare koji kritički izveštavaju o njegovom radu. Pojedini novinari koji nisu želeli da slušaju Šapićevo vređanje napustili su konferenciju. UNS poziva Šapića da prestane sa vređanjem novinara  Vesti 25. okt 2024 1 Vesti 25. okt 2024 1 Kako Šapić zamišlja novinarstvo: „Hohštapleri“, „ostavite mikrofon“, „mogu da vam mikrofon isključim“ Vesti 24. okt 2024 23 Vesti 24. okt 2024 23 Nezavisno udruženje novinara Srbije najoštrije je osudilo način na koji gradonačelnik Beograda komunicira sa novinarima. „Aleksandar Šapić već duže vreme koristi javni prostor kako bi se obračunavao sa nezavisnim novinarima. On vređa novinare i obraća im se prostačkim i uličarskim jezikom, nedostojnim funkcije koju obavlja. Umesto da na konferencijama za štampu i prilikom obraćanja javnosti odgovara na novinarska pitanja, on vređa i targetira što je izuzetno opasno i na taj način može da ugrozi bezbednost novinara koji rade na televiziji “, navodi NUNS u saopštenju. Podseća se i da smo svedoci i da je glavni grad ispisan „grafitima“ mržnje prema televiziji , a da su vinovnici inspiraciju svakako mogli pronaći u nekom od Šapićevih obraćanja. „Zato pozivamo Aleksandra Šapića da preduzme akcije iz svoje nadležnosti sa ciljem uklanjanja ovih napisa sa beogradskih zgrada, a nakon toga i da podnese ostavku na mesto gradonačelnika Beograda, budući da zloupotrebljava poziciju sa koje se obraća građanima, ne ume da komunicira sa medijima i ne može da se kontroliše tokom javnih nastupa“, zahteva NUNS u saopštenju.",NUNS o targetiranju novinara : Aleksandar Šapić mora da podnese ostavku,2024-10-25
"/ Veronika Kovalenko Glavna ulica uz Dunavski kej u Novom Sadu nalazi se večeras pod vodom, nakon što je pukla cev ispod Varadinskog mosta. Kako saznaje agencija Beta, pukla je cev iz dovodnika sirove vode. Prema Betinim izvorima, zbog ove teške havarije moguće je da će snabdevanje delova Novog Sada vodom biti svedeno na minimum dok se havarija ne otkloni. Mediji izveštavaju da su ekipe Javnog komunalnog preduzeća Vodovod i kanalizacija na terenu i da pokušavaju da saniraju havariju. Ulica uz Kej je jedna od glavnih saobraćajnica na izlazu iz Novog Sada ka autoputu i ka Zrenjaninu.","Pukla velika cev u Novom Sadu, glavna ulica uz kej pod vodom",2024-10-29
"Uprava Carine Carinski službenici se u svom svakodnevnom radu susreću sa krajnje neobičnim pokušajima krijumčarenja, pa su tako kod jedne putnice pronašli dezodorans napunjen drogom, dok su u poštanskoj pošiljci otkrili džepni pištolj, koji na prvi pogled uopšte ne podseća na oružje. U prvom slučaju je prilikom kontrole prtljaga putnika autobusa, koji je 23. oktobra saobraćao iz Mađarske ka Srbiji preko graničnog prelaza Horgoš, u rancu jedne putnice pronađen dezodorans u stiku, čija je unutrašnjost zapravo bila ispunjena marihuanom. Carina: Sedam pošiljki iz inostranstva za Novi Sad i Beograd sadržalo narkotike Vesti 23. okt 2024 2 Vesti 23. okt 2024 2 Kod iste putnice je u novčaniku pronađen i smotuljak sa grumenom hašiša, a potom i staklena bočica puna heroina među kozmetikom u neseseru. Nekoliko dana ranije je na ispostavi Pošta Novi Sad, u jednoj od pošiljaka pristiglih iz Mađarske, pronađen vrlo neobičan preklopni džepni pištolj “Lifecard 22 WMR“, sa dva metka i dve mete za gađanje. Dalju nadležnost su u oba slučaja preuzeli MUP i tužilaštvo. Upava Carine Uprava Carine Uprava Carine Uprava Carine Uprava Carine",Carina: Nađena droga u dezodoransu i pošiljka sa džepnim pištoljem,2024-10-25
"Srpska napredna stranka obeležila je 16. rođendan u Vršcu. Ekipa  razgovarala je sa nekim od pristalica naprednjaka, koji su još od popodneva u desetinama autobusa stigli u Vršac. Oni rado govore šta za njih znači SNS, ali ako ih pitate o gorućem problemu - litijumu, onda ne bi da iznose mišljenje ili nam kažu nek se struka pita. Neki su nam čak i zamerili jer ih to pitamo, jer kažu da je danas dan za slavlje, javila je reporterka  iz Vršca. „Ako struka kaže da, onda da“. : Kada bi vas neko pitao? „Da, ja nisam ni rudar, ni stručnjak, do sada se kopalo, Srbija je živela i od zlata, bakra, srebra, od nečeg će živeti dalje, verovatno će to da odluče pametniji, stručniji ljudi, mi smo običan narod“. „Ovaj narod je malouman, jer ne razmišlja da treba omladina da živi sutra, od čega, od vazduha. Ja sam za iskopavanje, naravno, i to nam je prednost koju nam je Bog podario“. : Jel imate strah? „Ne, od čega, ma kakvo zagađenje, to su samo prazne priče“. „Ne možete me to pitati, jer sam posvećen današnjem danu i rođendanu SNS. Nemojte kvariti, ovo je proslava“. Dragana Rakić: Autobusi dovoze „srećne“ ljude koji „dobrovoljno“ idu na rođendan SNS (VIDEO) Vesti 24. okt 2024 54 Vesti 24. okt 2024 54 Meštani pančevačkih sela bez autobusa, Pantransport vozi naprednjake na proslavu Vesti 24. okt 2024 55 Vesti 24. okt 2024 55","„Ma kakvo zagađenje, to su samo prazne priče“: Pitali smo pristalice SNS da li su za kopanje litijuma",2024-10-24
"/arhiva Policija je u Zaječaru zadržala dvojicu vozača koji su upravljali vozilima pod dejstvom alkohola, a jedan od njih je izazvao i saobraćajnu nezgodu. Iz Ministarstva unutrašnjih poslova (MUP) saopštili su da je vozač fijata (51) na putu Negotin-Zaječar, vozeći sa 1,46 promila alkohola u organizmu, izgubio kontrolu nad vozilom i sleteo s puta. „Saobraćajna patrola je u Zaječaru zaustavila pedesetosmogodišnjeg vozača bicikla sa 2,60 promila alkohola u organizmu“, naveli su još iz MUP-a. Naglasili su da će protiv tih vozača biti podnete odgovarajuće prekršajne prijave. Pročitajte još Sagovornici : Novi direktor policije će proći kroz „političku trijažu“ i odgovaraće isključivo Vučiću Vesti 28. okt 2024 7 Vesti 28. okt 2024 7",Policija u Zaječaru zadržala dva pijana vozača,2024-10-29
"/AstroStar Pripadnici Ministarstva unutrašnjih poslova u Kragujevcu, u kontroli tokom vikenda, isključili su iz saobraćaja 58 vozača koji su vozili pod dejstvom alkohola i jednog pod dejstvom psihoaktivnih supstanci, saopšteno je. Saobraćajne patrole u Kragujevcu zadržale su tridesetosmogodišnjeg vozača „pežoa“ koji je vozio sa 2,13 promila alkohola u organizmu i četrdesettrogodišnjeg vozača „golfa“ pod dejstvom marihuane, navodi se u saopštenju. Inače, na području Kragujevca tokom proteklog vikenda otkriveno je ukupno 305 saobraćajnih prekršaja, a protiv svih vozača koji su ih učinili biće podnete odgovarajuće prekršajne prijave. U cilju unapređenja bezbednosti saobraćaja, policija će i u narednom periodu pojačano kontrolisati saobraćaj sa posebnim akcentom na nedozvoljenu brzinu i vožnju pod dejstvom alkohola i droga, koji su i najčešći uzročnici saobraćajnih nezgoda. Pročitajte još Šapić: Semafor u kružnom toku na Brankovom mostu neće imati zeleno svetlo, počinje da radi sutra u 7.00 Vesti 29. okt 2024 154 Vesti 29. okt 2024 154",Tokom vikenda u Kragujevcu iz saobraćaja isključeno 58 vozača pod dejstvom alkohola,2024-10-29
"Nova.rs/Vesna Lalić Državni Portal otvorenih podataka trebalo je da na uvid javnosti stavi obilje korisnih informacija, ali većina gradova i opština na njemu godinama nije objavila ništa, iako im je to zakonska obaveza, piše BIRN. Ako bi se neko ko prvi put stiže u Beograd, oslonio na red vožnji BG voza ili trasu linija gradskog prevoza, objavljene na Portalu otvorenih podataka, vrlo je moguće da ne bi baš po planu stigao na destinaciju. Podatke o cenama karata, stajalištima, linijama BG voza i gradskog prevoza i redovima vožnje, uprava Grada Beograda je poslednji put ažurirala pre nešto više od tri godine, navodi BIRN. ŠTA SU OTVORENI PODACI? Termin „otvoreni podaci“ koristi se informacije, statistiku i druge podatke kojima raspolažu ili ih stvaraju javne institucije, i to one koji su: javno dostupni u mašinski čitljivim formatima (kao što su Excel, CSV, JSON) i slobodni za korišćenje, modifikovanje i deljenje. Ove podatke mogu da koriste naučnici za analize i istraživanja, mediji za informisanje javnosti, privrednici za donošenje poslovnih odluka i planiranje ili IT stručnjaci za izradu mobilnih aplikacija. Na ovakvim podacima se, recimo, izrađuju aplikacije koje u realnom vremenu prikazuje zagađenje vazduha. Otvoreni podaci služe i samim institucijama, kako bi poboljšale kvalitet postojećih usluga ili razvile nove i odgovorile na potrebe građana. „Otvoreni podaci i digitalizacija javnih usluga, kada su kombinovani, imaju potencijal da demokratizuju pristup informacijama, podstiču transparentnost, pokreću ekonomski rast, omoguće razmenu znanja i olakšaju društveni razvoj“, piše u nedavno objavljenom izveštaju BIRN-a o otvorenim podacima i digitalizaciji na Zapadnom Balkanu. Glavni grad nije jedini čiji podaci nisu ažurni. Analiza setova podataka koje su gradovi i opštine u Srbiji objavili na Portalu otvorenih podataka pokazuje da većina njih retko objavljuje nove i ažurira postojeće informacije. Njihov broj i sadržaj se značajno razlikuje u zavisnosti od lokalne samouprave. Na portalu je bar po jedan set podataka objavilo 56 gradova i opština, a dve trećine lokalnih samouprava u Srbiji nije objavilo ništa. Tako je, recimo Novi Pazar objavio najviše setova podataka 67, Niš 49, Kraljevo 45, Beograd 12, a Loznica i Prokuplje – po dva. Dok mnogi objavljuju samo godišnje budžete, pojedini objavljuju i podatke o deponijama, saobraćaju, parkinzima, investicionim zonama, cenama kvadrata ili kulturnim znamenitostima i događajima. Međutim, većina objavljenih podataka ne spada u takozvane setove „podataka visoke vrednosti“. Mnoge lokalne samouprave, čini se, nemaju znanja i kadrova za objavljivanje otvorenih podataka, te ono zavisi mahom od stranog finansiranja, pokazuje analiza BIRN-a. Državni organi, ustanove i lokalne samouprave imaju obavezu da objavljuju otvorene podatke iz delokruga svojih nadležnosti na državnom Portalu otvorenih podataka od kada je 2018. godine stupio na snagu Zakon o elektronskoj upravi. Nadzor nad sprovođenjem ovog zakona je u nadležnosti Ministarstva za državnu upravu i lokalnu samoupravu. Ministarstvo, međutim, „nema mehanizam za povećanje broja objavljenih podataka i nadzor nad sprovođenjem Zakona”, navela je Državna revizorska institucija (DRI) u izveštaju o otvorenim podacima u Srbiji objavljenom početkom oktobra. „Kako bi građani i društvo imali veću korist od otvorenih podataka, potrebno je da Ministarstvo […] bude po tom pitanju mnogo aktivnije nego što je danas, jer je danas broj objavljenih podataka na niskom nivou, a o toj temi se u javnom sektoru jako malo zna”, piše u izveštaju DRI. „Broj organa koji su objavili podatke [je] mali u odnosu na ukupan potencijalni broj” piše dalje DRI i dodaje da bi „podaci u posedu državnih organa Republike Srbije treba da budu dostupniji građanima i drugim zainteresovanim stranama u većoj meri nego što je to danas slučaj”. Iz Ministarstva za državnu upravu i lokalnu samoupravu nisu odgovorili na pitanja BIRN-a do objavljivanja ovog teksta. Portal otvorenih podataka u Srbiji je pokrenut 2018. i na njemu je do sada objavljeno oko 2.500 setova podataka – od toga su četvrtinu objavili gradovi i opštine. Od ukupno 121 organizacije ili državnog organa čiji su podaci dostupni na portalu, gradovi i opštine čine gotovo polovinu. Objavljuju se podaci manje vrednosti Državna revizorska institucija u svom izveštaju je navela da se podaci na Portalu otvorenih podataka često objavljuju „više zbog ispunjavanja zakonske obaveze, […] nego zbog realnog cilja da se ti podaci ponovo koriste na dobrobit građana, društva, inovacija, ekonomske koristi”. DRI je Ministarstvu tako preporučila da izradi uputstva ili organizuje obuke kako bi se objavljivanja skupova otvorenih podataka uredilo. Programa Ujedinjenih nacija za razvoj (UNDP) je 2020. godine – kada je na Portalu otvorenih podataka bilo oko 2.100 objavljenih setova podataka, samo 400 manje nego danas – ocenio da njihov kvalitet i vrednost „nisu na zadovoljavajućem nivou” i da je neophodno da počne objavljivanje i takozvanih „setova podataka visoke vrednosti”. EU direktiva o otvorenim podacima ove podatke definiše kao podaci čija bi dalja upotreba bila od velikog značajna i koristi za društvo, privredu i životnu sredinu. U ove skupove podataka spadaju statistički, meteorološki i geoprostorni podaci, podaci o životnoj sredini, kompanijama i mobilnosti. Malo resursa i razumevanja za otvorene podatke Miodrag Bogunović, predavač Nacionalne akademije za java upravu i stručnjak za e-Upravu i GIS (geografski informacioni sistem) kaže da u lokalnim samoupravama, kao i u drugim organima i institucijama, nema dovoljno stručnih kadrova koji bi objavljivali otvorene podatke i redovno ih ažurirali. Ovaj posao u praksi obavljaju osobe zaposlene na drugim zadacima, kao dodatnu obavezu. „U javnim institucijama ne postoji dovoljno inicijative rukovodećeg kadra za uvođenjem novih informacionih i komunikacionih tehnologija i transparentnosti rada,” dodaje on. Bogunović objašnjava da se u Srbiji najviše podataka objavljivalo u periodima kada su to podržavale međunarodne organizacije, poput Programa Ujedinjenih nacija za razvoj (UNDP). Upravo je UNDP sa 850.000 dolara finansirao projekat Otvoreni podaci za održivi razvoj tokom 2021. i 2022. kada su lokalne samouprave objavile najviše setova podataka. „Međutim, kada se projekat realizuje, finansijska sredstva dodele i napišu odgovarajući izveštaji, ne postoje mehanizmi koji će omogućiti njihovu kasniju kontrolu i održivi razvoj u narednom periodu, što bi moralo da se desi”, kaže Bogunović. Državna revizorska institucija je u izveštaju o otvorenim podacima je napisala da državni organi „nisu uredili posao pripreme i objavljivanja skupova otvorenih podataka na odgovarajući način zbog nedovoljnog znanja o otvorenim podacima i nedostatka stručnog kadra”. Jedna od preporuka koje su revizori uputili Ministarstvu državne uprave i lokalne samouprave je da izradi preporuke ili organizuje obuke za zaposlene u lokalnim samoupravama i drugim organima koji imaju obavezu da objavljuju na Portalu otvorenih podataka. Opširnije na BIRN.rs.",BIRN: Portal otvorenih podataka – gradovi i opštine u Srbiji ignorišu obavezu objavljivanja podataka,2024-10-29
" Policija će podneti krivičnu prijavu protiv šezdesetrogodišnjeg muškarca iz Negotina u čijem stanu je pronašla 885 paklica cigareta bez akciznih markica, saopštila je lokalna policijska uprava. U saopštenju se taj čovek tereti za nedozvoljen promet akciznih proizvoda. Dodaje se da je policija u Majdanpeku u automobilu kojim je upravljao tridesetosmogodišnji muškarac pronašla više kesa sa oko tri kilograma rezanog duvana i da će i protiv njega biti podneta krivična projava. Cigarete i duvan su, kako se sumnja, bili namenjeni daljoj prodaji, dodala je Policijska uprava Bor. Zaplenjeno 12 kg marihuane u Beočinu, uhapšen muškarac Vesti 28. okt 2024 1 Vesti 28. okt 2024 1 Muškarac na Bežanijskoj kosi pucao u sina i suprugu, mladić u stabilnom stanju Vesti 28. okt 2024 35 Vesti 28. okt 2024 35",Pronađeno 855 paklica cigareta bez akciznih markica u Negotinu,2024-10-28
"/ New Africa Pomeranjem kazaljki na satu unazad, sa tri na dva sata noćas, počelo je zimsko računanje vremena. Na zimsko računanje vremena prelazi se svakog poslednjeg vikenda u oktobru, u noći između subote i nedelje. Iako se neki raduju dodatnom satu sna, stručnjaci upozoravaju da će mnogi osetiti i određene zdravstvene posledice – umor, nesanicu, nagle promene raspoloženja, glavobolju.",Počelo zimsko računanje vremena,2024-10-27
"Micki/Wikimedia Commons Novosadski Salon arhitekture biće svečano otvoren u subotu, 26. oktobra, u 19 sati u Muzeju savremene umetnosti Vojvodine. Salon arhitekture Novi Sad je međunarodna smotra aktuelnog stvaralaštva na polju arhitekture, koju Društvo arhitekata Novog Sada organizuje bijenalno i koja već niz godina predstavlja manifestaciju od regionalnog značaja. Ovogodišnji Salon, 24. po redu, okupio je internacionalni žiri, sa članovima iz Srbije, Severne Makedonije, Slovenije, Hrvatske, Finske i SAD, koji je izabrao za izlaganje 126 radova u ukupno sedam kategorija, koji su prijavljeni iz nekoliko zemalja iz regiona. Žiri je dodelio Veliku nagradu (Grand Prix), Nagradu za realizaciju u Vojvodini, tri nagrade i 17 priznanja. Kako DANS navodi u saopštenju, nakon svečanog otvaranja biće upriličen koktel za sve prisutne. Ovogodišnji Salon arhitekture biće otvoren do 3. novembra, a ulaz je tokom svih dana trajanja manifestacije besplatan.",Sutra otvaranje 24. Salona arhitekture Novi Sad,2024-10-25
"/Lookforphoto Prosečna zarada u Valjevu, bez poreza i doprinosa, u avgustu 2024. godine iznosila je 84.983 dinara, što je za 11.666 dinara ispod republičkog proseka, koji je iznosio 96.649 dinara. Prema podacima Republičkog zavoda za statistiku, objavljenim 25. oktobra, prosečna plata u Kolubarskom okrugu isplaćena u avgustu iznosila je 84.658 dinara. Povezane vesti Jedne gađaju stolicama, drugima bacaju hranu u smeće: Na jugu Srbije nikakve i plate, a ni prava radnika Vesti 28. okt 2024 24 Vesti 28. okt 2024 24 U kojim opštinama su najveće, a u kojim namanje plate Vesti 27. okt 2024 12 Vesti 27. okt 2024 12 Najplaćeniji u Kolubarskom okrugu, u avgustu ove godine, bili su Lajkovčani sa prosečnom neto zaradom od 92.420 dinara, ali su bili ispod republičkog proseka. Zaposleni u Ubu su na drugom mestu po visini prosečne zarade, sa 85.902 dinara. Valjevo je iza Lajkovca i Uba sa prosečnom zaradom od 84.983 dinara. Zaposleni u Ljigu prosečno su zaradili 82.876 dinara, u Mionici sa 75.611, dok je prosečna neto zarade u avgustu u Osečini bila 74.606 dinara.","Prosečna zarada u Valjevu u avgustu za više od 11,5 hiljada niža od republičkog proseka",2024-10-29
" Misija Evropske unije za vladavinu prava (EULEX) zatražila je da nadležni organi hitno i efikasno istraže sve navode o maltretiranju Miloša Subotića iz Severne Mitrovice od pojedinih policijskih službenika, potvrdila je danas ta misija za Radio Slobodna Evropa. Euleks je pozdravio odluku Policije Kosova da slučaj prijavi Policijskom inspektoratu, koji će prikupiti sve informacije i istražiti ih. „U tom kontekstu i u skladu sa mandatom Euleksa, naša uloga je da pratimo istrage koje sprovodi Policijski inspektorat Kosova i kada tako smatraju organi tužilaštva“, navodi se u odgovoru. Građanin Severne Mitrovice iz redova srpske zajednice Miloš Subotić uhapšen je 26. oktobra nešto posle ponoći zbog „vandalizma“. Subotić je, u međuvremenu, utvrdio da ga je policija pretukla u policijskoj stanici, te da ima fotografije i medicinsku dokumentaciju koja to dokazuje. #related-news_1",Euleks traži hitnu istragu povodom optužbi o prebijanju Miloša Subotića u Severnoj Mitrovici,2024-10-27
"/Novikov Aleksey Nacionalni konvent o EU (NKEU) je objavio Sažetak Knjige preporuka za 2024. u kojem se kaže da Srbija od kraja 2021. nije napredovala u pregovaračkom procesu. NKEU je naveo da ta redovna godišnja publikacija predstavlja najsveobuhvatniji pregled stanja pregovaračkog procesa Srbije u godini kada se navršava puna decenija od zvaničnog početka pregovora između Srbije i EU. Knjiga je nastala doprinosom više stotina članica Nacionalnog konventa, najveće mreže organizacija civilnog društva u Srbiji, dodaje se. „Knjiga preporuka za 2024. odražava realnost trenutnog stanja evropskog puta Srbije, pre svega činjenicu da Srbija od kraja 2021. nije formalno napredovala u pregovaračkom procesu“, dodaje se. POVEZANE VESTI: Evroposlanik o litijumu: EU pravi grešku – zbog gladi oko resursa podržava nedemokratske režime Vesti 28. okt 2024 63 Vesti 28. okt 2024 63 Do 2020, ovaj 2024, ne – 2026. (majke mi): Kako se od dolaska SNS na vlast pomerao rok ulaska Srbije u EU Vesti 25. okt 2024 37 Vesti 25. okt 2024 37 Fon der Lajen u razgovoru s Vučićem: EU će poštovati i čuvati divnu prirodu Srbije Vesti 25. okt 2024 79 Vesti 25. okt 2024 79 Navedeno je da „dve i po godine nakon početka rata u Ukrajini, Srbija i dalje balansira između četiri stuba spoljne politike, među kojima je i EU“. „Zbog toga se od najviših predstavnika institucija Srbije češće čuje izraz evropski put umesto put ka punopravnom članstvu, što se dalje opravdava sumnjama u postojanje konsenzusa među evropskim akterima oko svrhe ili interesa proširenja na Zapadni Balkan“, dodala je NKEU. Navedeno je da je EU tokom 2024. kroz set mera i mehanizama ne samo vratila proširenje u vrh evropske politike, već je i učinila značajne napore da povrati poverenje u kredibilitet procesa. Naglašava se da je plan rasta za Zapadni Balkan, sa stubom koji ubrzava reformske procese, jedan je od najvažnijih instrumenata. „Ipak, da bi se krajnji cilj — što brža priprema za punopravno članstvo — ostvario, paralelno se mora raditi i na preostalim obavezama“, navodi se. Poručeno je da za to odgovornost treba da preuzmu Vlada Srbije, EU, ali i civilno društvo. „Zbog toga Knjiga preporuka za 2024. ima dodatnu težinu, jer je sveobuhvatnija od okvira Reformske agende, prati okvir godišnjeg izveštaja Evropske komisije“, dodaje se. Knjiga podseća sva tri aktera na sve nedovršene poslove i doprinos koji svaki od njih može dati u okvirusvoje uloge u pregovaračkom procesu. U saopštenju piše da je ukupno definisano 426 preporuka, od kojih su 344 namenjene Vladi, 42 EU, a civilnom društvu Srbije 40. „Za svaki deo pregovaračkog okvira prati se kontinuitet i stepen ostvarivanja preporuka u odnosu ;na prethodnu godinu, dok su formulisane i nove preporuke, uzimajući u obzir stanje i kontekst tokom 2024.“, navodi se. Ukazano je da je od ukupno 344 preporuke Vladi, u odnosu na prethodnu godinu, u celosti ostvareno samo osam. „Ispunjeno je delimično 67 preporuka, dok je 221 preporuka ostala neispunjena. Broj novih preporuka iznosi 48“, precizira se. Dodaje se da od ukupno 42 preporuke za Evropsku uniju, dve su nove, te da od preostalih 40, pet je u celosti ispunjeno, 11 delimično, a 24 preporuke su ostale neispunjene. „Za civilno društvo predviđeno je ukupno 40 preporuka, od kojih je jedna nova. Među njima, jedna je u celosti ispunjena, 11 delimično, dok 26 preporuka ostaje neispunjeno“, navodi se. Opšti zaključak Knjige preporuka za 2024, kako je saopšteno, reflektuje dosadašnji odnos svih aktera prema procesu daljeg usaglašavanja Srbije sa obavezama iz pregovaračkog okvira. „EU ističe geopolitičku dimenziju, Vlada nalazi izgovore za izostanak ključnih reformskih procesa, dok civilno društvo gubi motivaciju i poverenje da može značajno uticati na dalji proces evropskih integracija“, navodi se. Upozorava se da „da bi se desio dalji napredak u pregovorima, uključujući otvaranje novih klastera i definisanje merila za zatvaranje, neće biti dovoljan fokus samo na Reformsku agendu i obaveze preuzete u tom okviru“. „Geopolitički trenutak i prilika koja se otvorila za ubrzanje celokupnog procesa proširenja ;moraju se iskoristiti tako da svaki od tri aktera u pregovorima preuzme veću odgovornost i obezbedi međusobnu sinergiju“, ukazano je.",Srbija od kraja 2021. nije napredovala u pregovaračkom procesu sa EU – upozorenje u Knjizi preporuka NKEU,2024-10-28
" Više od šest meseci prošlo je od kada je izbio požar u naselju Bangladeš u Novom Sadu. Tog 12. aprila, brojne porodice koje žive u ovom naselju ostale su bez krova nad glavom. Za razliku od prethodnih poseta kada su rado govorili pred kamerama, meštani Bangladeša su nas ovog utorka dočekali vidno iznervirani. “Opet kamere. Samo snimate, a ništa se ne dešava i niko nam ne pomaže, nema snimanja, zabranio je i predsednik naselja”, rekla je meštanka. Stanovnici naselja Bangladeš ne znaju gde će spavati na zimu: Grad posle požara obećao pomoć, ali „ništa od toga“ Vesti 23. jul 2024 5 Vesti 23. jul 2024 5 Predsednik naselja Bangladeš zaista jeste nedavno zabranio ulazak u naselje medijskim ekipama. Posle kratkog razgovora, za našu televiziju napravio je izuzetak. Uprkos tome, skepticizam meštana zbog dosadašnjih, kako smatraju, uzaludnih medijskih izlaganja je preovladao. Niko od prisutnih nije želeo pred kamere. “Da nas snimate, pa da završimo na društvenim mrežama, da nam se smeju i da se opet ništa ne desi”, rekla je jedna žena. Požar u Bangladešu zahvatio je oko 1500 kvadratnih metara stambene površine, dok je oko 100 ljudi istog dana prevezeno u prihvatne centre u Futogu i Novom Sadu . Uprkos mogućnosti da budu zbrinuti u gradskim objektima socijalne zaštite, većina meštana vratila se u naselje svojevoljno, mahom kako ne bi bili odvojeni od porodice. Dana kada je požar izbio, gradonačelnik Milan Đurić najavio je pomoć: “Moraćemo da obnovimo ovo, moraju ljudi da se vrate nazad, da žive u svojim domovima”, izjavio je Đurić medijskim ekipama. O obnovi naselja, od tada – ni reči. Od teške mehanizacije u naselju jedino su dobili rušenje ostataka svojih spaljenih domova, čiji šut nadležne službe nisu sklanjale ni mesecima kasnije. Obećanja o obnovi su se, kroz dolazeće mesece, svela na kontejnere za smeštaj. Konkretna vest o pomenutim kontejnerima stigla je, međutim, pola godine nakon požara, u oktobru – kada je Crveni krst Novog Sada raspisao javnu nabavku za 33 kontejnera za stanovanje u naselju Bangladeš. Tek raspisao, a rok za podnošenje ponuda za tender ističe krajem novembra. Puka logika nalaže – smeštaja neće biti barem do decembra. Hladnih dana već je bilo – a tek dolaze. Da je smeštaj obećan od decembra – potvrdili su nam i meštani. “Rekli su nam da u novembru počinju radovi, a da ćemo u decembru moći da se uselimo. Čekamo”. “Vidite da nisu ni podlogu postavili. Ne verujem da će nam rešiti problem, šest meseci samo slušamo obećanja”. Slika je, doslovno – ista: ostaci spaljenih domova, smeće – i improvizovane male kuće u kojima sada već pola godine živi i po deset ljudi – jer drugog izbora nemaju. Grad Novi Sad nije odgovorio na pitanja  o stambenom pitanju meštana Bangladeša, niti sada – a niti pre dva meseca, kada smo prethodno posetili Bangladeš.   ","Bangladeš u Novom Sadu: Meštani više ne žele pred kamere, nadaju se kontejnerima za smeštaj u decembru",2024-10-29
" U Republici Srpskoj (RS) nema nikakve organizovane ili logističke podrške za organizovanje bilo kakvih aktivnosti ili kampova na našem području, niti ima podrške bilo kakvom pojedincu, rekao je danas predsednik RS Milorad Dodik, komentarišući navode o kampovima za obuku radi rušenja vlasti u Moldaviji. Niti ima, niti je bilo, niti smo organizovali bilo kakve kampove, poručio je Dodik posle sastanka sa predstavnicima institucija RS i nadležnih službi u Istočnom Sarajevu, javlja RTRS. Obaveštajne agencije Moldavije objavile su prošle nedelje izveštaje o postojanju kampova za obuku u Srbiji i Bosni i Hercegovini, gde su, navodno, obučavane osobe za izazivanje nereda u Moldaviji. Prema tim navodima, više od 300 mladih iz Moldavije obučavano u kampovima u Ruskoj Federaciji, kao i u gerilskim kampovima u Srbiji i Bosni i Hercegovini, s ciljem izazivanja masovne destabilizacije i nereda oko predsedničkih izbora i ustavnog referenduma o ulasku u Evropsku uniju 20. oktobra. Dodik je poručio da su se današnjem sastanku odazvali svi pozvani, osim dvojice koji su bili van RS, ali su im pružili podršku. Ni agencije koje ovde deluju nisu potvrdile takve tvrdnje i zato sa pravom kažemo da kontinuirano i mogući elementi ugrožavanja dolaze iz Federacije BiH od ranije održanih kampova u Pogorelici, Gornjoj Maoči i okolini Mostara, napomenuo je Dodik. On je upozorio da je „sve ovo dio hibridnog rata protiv Srpske“, propagandne aktivnost laži i dezinfomacija, koje su usmerene na rušenje RS i njenog rukovodstva. Ekspert za bezbednost: Uhapšeni u Moldaviji obučavani u Srbiji, BiH i Rusiji za upotrebu eksploziva i dronova Svet 22. okt 2024 29 Svet 22. okt 2024 29 Srpski narod nikad nije bio sklon teorističkim aktima, tvrdi Dodik. Prema njegovim rečima, radi se o satanizaciji RS i nastavku hibridnog rata kroz delovanje američke ambasade, navodi RTRS.","Dodik: U RS ne postoje nikakvi organizovani kampovi, pa ni oni za rušenje vlasti u Moldaviji",2024-10-26
"/Marina Pupavac Linije gradskog saobraćajnog prevoza (GSP) koje prolaze kroz Savsku ulicu, delove Čukarice i Banjice biće izmenjene zbog izvođenja radova na više lokacija, saopšteno je danas iz Sekretarijata za javni prevoz. Kako je preneo sajt Beoinfo, sutra i u nedelju će tokom izvođenja radova na rekonstrukciji tramvajske pruge u Savskoj ulici doći do izmene rada na liniji 46 koja će u smeru prema okretnici „Beograd na vodi“ saobraćati od stajališta „Mostar“ novoizgrađenom ulicom. Tokom vikenda i u sredu, 30. oktobra doći do promena kretanja linija 57, 23, 53, 56N i E2 zbog izvođenja radova na izgradnji novog kružnog toka na raskrsnici Kneza Višeslava i Blagoja Parovića u opštini Čukarica. Počelo uređenje Savske ulice, tramvaji ne idu do novembra Vesti 03. avg 2024 24 Vesti 03. avg 2024 24 Linija 57 se pojačava, a vozila sa linija 23, 53, 56N i E2 će u oba smera saobraćati Požeškom, Trgovačkom ulicom, ulicom Ace Joksimovića, Ratka Mitrovića, Kneza Višeslava i dalje redovnim trasama, uz izmenu režima u Savskoj ulici za liniju 53 u smeru ka Zelenom vencu. Vozila će na izmenjenom delu trase koristiti sva postojeća stajališta. Za linije 23, 53, 56N i E2 privremeno se ukidaju stajališta „Petra Lekovića“, „Žarkovačka“, SC „Košutnjak“, kao i „Pionirski grad“, „Luke Vojvodića“, „Miloja Zakića“ i „Ratka Mitrovića“ u oba smera. Linije 40 i 41 će saobraćati skraćeno od sutra do 12. novembra zbog izvođenja radova na popravci trolejbuske kontaktne mreže u Crnotravskoj ulici, na delu od Ulice Veljka Lukića Kurjaka do Ulice Bahtijara Vagabzade. U tom periodu trolejbusi će saobraćati skraćeno do stare okretnice „Banjica“ te se uspostavlja privremena autobuska linija 41A, saopštio je Sekretarijat za javni prevoz, a preneo sajt Beoinfo.",Najavljene izmene na autobuskim linijama u Beogradu zbog radova,2024-10-25
" Predsednik bujanovačke Mesne zajednice Rakovac Dejan Ljubisavljević prijavio je policiji nestanak saobraćajnog usporivača, odnosno ""ležećeg policajca"" u tom naselju. „Noćas je neko skinuo jedan od četiri ‘ležeća policajca’, koji su prošle godine na naše insistiranje postavljeni, a po nalogu ministra Gorana Vesića. Jutros sam odmah slučaj prijavio policiji i očekujem da se počinitelj pronađe“, rekao je Ljubisavljević za portal Bujanovačke. Ova krađa ugroziće bezbednost dece koja svakodnevno odlaze u školu. „Tu se brzo vozi, bezbednost dece je prioritet i razlog zbog kog smo tražili da se zona škole obezbedi signalizacijom, a sada smo opet došli u situaciju da strahujemo za njihovu bezbednost“, kazao je Ljubisavljević. Vujanić: Semafori na kružnom toku kod Ušća neće usporiti saobraćaj Vesti 30. okt 2024 47 Vesti 30. okt 2024 47","U Bujanovcu „ukraden ležeći policajac“, slučaj prijavljen policiji",2024-10-30
"U znak sećanja na stradalu devojčicu Nikolinu Janković, koja je prošle godine poginula na pešačkom prelazu u Kragujevcu kada je na nju naleteo bahati vozač, planinarsko društvo Žeželj, čiji je član ona bila, organizovao je memorijalnu šetnju za Nikolinu. U akciji su učestvovala deca ali i svi zainteresovani građani, a cilj je da se učesnicima i na ovaj način govori o bezbednosti u saobraćaju. Ovo je druga šetnja za Nikolinu. Vera Janković, Nikolinina mama, zahvalila je planinarskom udruženju što čuva uspomenu na njenu ćerku – „onako kako je ona to volela, kroz zdrav život i planinarenje“. „Drago nam je što su ovde dece iz dve gradske škole, tu je Nikolinina sestra, tu su i naše komšije. Biće puno ljudi koji će svojim automobilima ići na stazu i čini mi se da je ovaj jedan najlepši mogući način da je čujemo o našem sećanju“, Ona je navela da će ispred manastira u Bajčetini biti predstavnici saobraćajne policije koji će pričati deci o bezbednosti u saobraćaju, a iz planinarskog udruženja održaće impredavanja o ekologiji. Pročitajte još: Popiju, pa sednu i za volan: Alkoholizam i greške u tradiciji i vaspitanju Vesti 27. okt 2024 37 Vesti 27. okt 2024 37 Udruženje roditelja stradale dece aktivno zagovara pooštrenje kazne za počinioce saobraćajnih nezgoda sa smrtnim ishodom. „Oktobar je u znaku javne rasprave za promenu zakona. Ostala je još javna rasprava u Beogradu. Mi se iskreno nadamo da će se predlog izmena zakona naći u Skupštini već ove godine“, navela je Nikolinina mama. Jelena Pavlović ispred planinarskog društva Žeželj rekla je da im je drago što se mnogo male dece odazvalo pozivu, i napominje da nisu mogli mnogo njih da povedu, zbog mesta u autobusu. Kaže da su sa njima i volonteri Crvenog krsta. „Poslednja akcija na koju je Nikolina išla sa nama je upravo ova staza na koju danas idemo“, rekla je ona i istakla da je Nikolina bila pravi promoter zdravog života – da se hranila zdravo, planinarila i da na planinarske akcije nije nosila grickalice, pa da tako i danas savetuju dečicu koja im se pridružuju.",Sećanje na Nikolinu ubijenu na pešačkom prelazu: Deca iz Kragujevca na akciji planinarenja,2024-10-27
"Ministarka pravde Maja Popović najavila je da će biti precizirana odredba iz predloženih izmena Krivičnog zakonika u kojoj se govori o savetovanju za izvršenje krivičnog dela. Ona je tokom javne rasprave o izmenama Krivičnog zakonika u Beogradu rekla da je ta odredba „najčešće napadana“ u javnosti prethodnih dana i da će zbog toga taksativno biti nabrojano na koje se to slučajeve odnosi, navodeći između ostalog pedofiliju, ubistva, drogu, oružje, terorizam i falsifikovanje novca. „Kritičari predložene odredbe navodili su da bi mogla da se upotrebi i protiv organizatora i učesnika protesta“, dodala je ministarka. Manojlović: Vučić i njegovi tabloidi se iživljavaju nad kamermanom zbog istine Vesti 28. okt 2024 13 Vesti 28. okt 2024 13 Kreni-Promeni predao 36.000 potpisa protiv izmene Krivičnog zakonika Vesti 30. okt 2024 17 Vesti 30. okt 2024 17 Lider pokreta Kreni-Promeni Savo Manojlović nazvao je ovu odluku pobedom građana. „Na ovaj način, ovo krivično delo neće moći da se primenjuje protiv aktivista, što je bio jedan od zahteva naše peticije, ali i peticije Eko straže. Nastavićemo da pratimo i formalno učestvujemo u ovom postupku dok ne završimo posao, te da insistiramo na izmeni i ostalih problematičnih odredbi“, poručio je Manojlović. Kako dodaje, juče je predato 36.000 potpisa protiv izmena zakona. „Dok vam ovo pišem, nalazim se na javnoj raspravi o Izmenama Krivičnog zakonika. Sa mnom su Nikola Stanković, kao i advokati Nikola Tadić i Miloš Gajić, članovi Pravnog tima Kreni-Promeni“ saopštio je Manojlović. Predsednica Udruženje tužilaca pozdravila najavu preciziranja Predsednica Udruženja tužilaca Srbije Lidija Komlen Nikolic je danas izjavila da pozitivno izgleda najava ministarke pravde Maje Popović da će se u nacrtu Krivičnog zakonika precizirati odredba o kažnjivosti „objavljivanja materijala kojim se savetuje izvršenje krivičnih dela“.“Čitava profesionalna naučna javnost je bila protiv toga da ta odredba kako je stavljena u nacrt ne može da tako i ostane“, rekla je Komlen Nikolić novinarima u Beogradu u pauzi javne rasprave o nacrtima Krivičnog zakonika i Zakona o krivičnom postupku. Ona je rekla da je ministarka navela na koja će se dela odnositi ta odredba, ali ostaje da se vidi kako će to izgledati u celini jer ima više delova. To je i sada, naglasila je, dosta širok dijapazon krivičnih dela na koja bi se odnosila ta odredba. Ocenila je da je u nacrtu Krivičnog zakonika „prilično izražen kazneni populizam“ iako je „nauka dokazala da se pooštravanjem zakona ne smanjuje stopa kriminala. Samo izvesnost kažnjavanja utiče na smanjenje broja krivičnih dela“, rekla je Komlen Nikolić. Ocenila i da je javna rasprava od meseca dana o nacrtima dva zakona prekratka jer treba diskutovati o velikom broju predloženih odredbi.","Popović: Odredbe Krivičnog zakonika o krivičnim delima biće precizirane, Manojlović – ovo je pobeda građana",2024-10-30
"Nakon što je Prvi osnovni sud proglasio krivim Dragana Bjelogrlića zbog nasilničkog ponašanja i izrekao mu uslovnu kaznu zatvora od šest meseci s rokom provere od dve godine, on se ispred suda kratko obratio medijima i izjavio da nije zadovoljan prvostepenom presudom, kao i da će on i njegovi advokati uložiti žalbu. „Ovakva presuda je za mene razočaravajuća. Mislim da sud nije usvojio niz činjenica koje su jasno dokazale da nisam izvršio delo za koje sam osuđen. Moji advokati će uložiti žalbu i iskoristiti sva pravna sredstva i legalne mogućnosti da se na višim instancama izbore za pravedan ishod“, rekao je Bjelogrlić. On je dodao da je njegovo uverenje da je ova presuda samo nastavak torture i pritiska koji se nad njim vrši već duži niz godina. „Zato je moja izjava danas jasna. Danas ste me nepravedno osudili, ali niste mi uzeli moje ideale, niste mi uzeli moju veru u ovo društvo, niste mi uzeli veru u ljude u Srbiji i njihovu snagu da se izbore za jedno pravednije i bolje društvo u kojem ovakav progon pojedinca neće biti moguć. Idemo dalje“, izjavio je Bjelogrlić. Povezane vesti Draganu Bjelogrliću izrečena uslovna kazna za nasilničko ponašanje Vesti 25. okt 2024 8 Vesti 25. okt 2024 8 Sukob Bjelogrlića i Antonijevića dobija epilog: Ko je prvi počeo, ko montirao snimke Vesti 18. okt 2024 20 Vesti 18. okt 2024 20","Bjelogrlić posle presude: Nepravedno ste me osudili, ali niste uzeli moje ideale (VIDEO)",2024-10-25
"/ Robson90 Grupa PPF, u čijem vlasništvu je i telekomunikacioni operator Jetel, uspešno je zaključila proces prethodno najavljene prodaje više od 50 odsto akcija svojih kompanija u Srbiji, Bugarskoj, Mađarskoj i Slovačkoj. Novi većinski vlasnik je Emirates Telecommunication Group Company (""e&"") iz Abu Dabija. Transakcija je vredna 2,15 milijardi evra. Prodajom akcija formirana je nova kompanija Etisalat Telecom, kako se navodi, sa ciljem da se pozicionira kao najveći operator u centralnoj i istočnoj Evropi, prenosi RTS. Povezane vesti Yettel dobija novog većinskog vlasnika Ekonomija 02. avg 2023 26 Ekonomija 02. avg 2023 26 Formiranje ovog partnerstva je dogovoreno u avgustu 2023. godine. Partnerstvo ne obuhvata poslovanje PPF grupe u Češkoj. Kompanija Emirates Telecommunication Group Company, poznata i kao „Etisalat“ (e&), jedna je od vodećih u polju telekomunikacija u svom regionu i 18. najveći operator na svetu po broju pretplatnika i nivou prihoda. Šesta je najveća kompanija na Bliskom istoku i posluje na tržištu Istočne Azije, Bliskog istoka i Afrike. Firma je prvo osnovana kao akcionarsko društvo između britanske kompanije International e-radio limited i lokalnih partnera. Potom se 1983. godine vlasnička struktura promenila – Vlada Ujedinjenih Arapskih Emirata (UAE) je imala 60 odsto udela u kompaniji, a sa preostalih 40 odsto se javno trgovalo.",Većinski vlasnik Jetela i zvanično Etisalat iz Abu Dabija,2024-10-24
"/Sergey Ryzhov U akciji Evropola u više evropskih zemalja zaplenjeno je oko 22.000 tona hrane i 850.000 litara pića, uglavnom alkoholnih čije su etikete falsifikovane. U okviru operacije „OPSON XIII“, koju godišnje sprovode Evropol i razne evropske agencije ukupna vrednost zaplenjenih dobara premašuje 91 milion evra, zvanični su podaci Evropola. Tokom ove godine, otkriveno je 11 kriminalnih mreža, izdato je 104 naloga za hapšenje, 184 pretrage, a 278 osoba je prijavljeno pravosudnim organima. Istražitelji su primetili da se najveći broj prevara bazira na prodaji prehrambenih proizvoda kojima je istekao datum. Infiltrirajući se u kompanije za odlaganje otpada, osumnjičeni za prevare dolazili su do velike količine hrane kojoj je istekao rok trajanja koju treba uništiti. Nakon jednostavnog brisanja i ponovnog štampanja etiketa sa novim rokom trajanja, oni su ponovo uvodili proizvode kojima je istekao rok trajanja u lanac snabdevanja. U Španiji su uhapšene četiri osobe i zaplenjeno je oko 120.000 konzervi tunjevine, kao i 45.000 litara ulja. U Italiji je zaplenjeno približno 42 tone krivotvorenog ulja.",Evropol zaplenio 22.000 tona prepakovane hrane kojoj je istekao rok trajanja,2024-10-24
"Predsednički kandidat Donald Tramp je trgovac, mašinovođa koja gura kompoziciju u provaliju ali voz je tu postavila elita čiji je Tramp izdanak i on je vrhunac neoliberalne ekonomije, navodi nekadašnji diplomata Ognjen Pribićević i naučni saradnik Instituta društevenih nauka. Država blagostanja koju smo imali nakon Drugog svetskog rata , prema rečima sagovornika , postala je birokratska tvorevina zato što su ljudi izgubili inicijativu, i nastaje ovaj sistem neoliberalne ekonomije koji traje 50 godina. „Donald Trump i Ilon Musk su na vrhu tog sistema i to pokazuje da se taj sistem polako približava svom kraju i nastaje nešto novo. Znači, ovaj sistem je neodrživ sa stanovišta društvenih odnosa, a to tvrdim na osnovu ovih ratova koji se dešavaju. Upravo Tramp dolazi sa idejom da pravi nešto novo jer ovo do sada ništa nije valjalo. Ali nema ništa novo“, kaže Pribićević. Tramp je, kako kaže, mašinovođa koji gura kompoziciju u provaliju ali voz je tu postavila elita čiji je Tramp izdanak i on je vrhunac te neoliberalne ekonomije. On je trgovac, on veruje u sistem da većina ljudi treba da budu manje uspešni, nesrećni, a da najuspešniji treba da imaju plate milijarde. Pribićević se osvrnio i na izjave Maska da će uskoro savremene tehnologije i veštačka inteligencija ukloniti manje više sve poslove osim onih koji su vezani za održavanje toga. Musk je, smatra, vrhunski stručnjak za kompjutere, genije, tu uopšte nema dileme, ali on ne zna ništa o društvenim odnosima. „Možemo da postavimo pitanje a ko će da se bavi društvenim odnosima, hoće veštačka inteligencija da reguliše odnose između roditelja i dece, prijatelja. Ko će da reši ljubavne probleme. Nema šanse, jer kako god bude, to je robot. I druga stvar, vrlo značajna, ko će da reši probleme između država…“, smatra Pribićević. Sve manje poverenja u institucije „Kriza ljudskog kapitala je sve manja sposobnost ljudi i država da donose racionalne, odnosno pametne odluke koje idu u najmanju ruku u tvoju korist, ali sve više se donose odluke koje ne samo što štete drugima, nego i samom tebi. Ljudi imaju sve manje poverenja u ovom našem svetu. To je ovaj svet od Vašingtona do Moskve ili Australije. Sve manje poverenja imaju institucije“, rekao je Pribićević za Novi dan u emisiji Novi dan na . Govoreći o krizi institucija, on je istakao kao vrlo značajnu krizu u Ujedinjenim nacijama . „Gde su UN u ovom momentu, ovo je moment kada UN moraju da deluju. Da li su prisutne na Bliskom Istoku? Nisu. Da li su prisutne u Ukrajini? Nisu. Da li ljudi gube poverenje u Ujedinjene nacije? Apsolutno. I to je ogroman problem“, smatra Pribićević. Kao najvažniju Pribićević navodi krizu sistema vrednosti i ono što, kako kaže, zove urušavanje ljudskog kapitala. Zvaničnici EU i ambasadori zasedali o mogućem povratku Trampa u Belu kuću Svet 25. okt 2024 0 Svet 25. okt 2024 0 VOA: Da li je namera Ilona Maska da podeli million dolara glasačima zakonita? Svet 22. okt 2024 5 Svet 22. okt 2024 5 Borel: Bliski istok na ivici rata nepoznatih razmera Svet 06. avg 2024 4 Svet 06. avg 2024 4 Prema njegovim rečima, sistem vrednosti koji je postojao do pre 20 godina, pre svega porodične vrednosti i solidarnosti. na nivou ljudi, ali i država se urušio. „Urušio ga je koncept neoliberalizma, Margaret Tačer i Ronalda Regana“, smatra Pribićević. Ključna stvar je, kako kaže, nemanje ideja, a uz to, intelektualni potencijal je sve manji navodeći da taj pametni svet koji nas okružuje, nove tehnologije po prirodi, smanjuju spoznajne mogućnosti pojedincima i najgore smanjuju interesovanja koja bi morala biti šira. „Naša civilizacija se urušava“ Pribićević smatra da savremeni svet ide u pravcu urušavanja civilizacije. „Ono što sigurno jeste, da mi idemo u tom pravcu i nužno je resetovanje. Nužno je, kako god može da se društvo malo zaustavi, čak i malo vrati u nazad, da se ne bi vratilo u Srednji vek“, kazao je on. Prema rečima Pribićevića, naša civilizacija je svoj vrh prešla, 80-ih, 90-ih godina i od tad se nalazi u fazi padanja. Taj pad su, kako kaže, ubrzale savremene tehnologije, reganizam i tačerizam koji je, kada je nastao, 70-ih godina, prema njegovoj oceni, bio izvanredan, ali kao i svaka ideja, i ona ima rok trajanja. „Oni su prodrmali društvo i doveli do ovoga“, smatra sagovornik .",Ognjen Pribićević: Tramp je mašinovođa koji gura kompoziciju u provaliju,2024-10-28
"/Symbiot Srbija ima dobar stepen pripreme i postigla je napredak u stvaranju funkcionalne tržišne privrede, ali i dalje postoje strukturni problemi kada je reč o državnim subvencijama, javnim nabavkama i javnim preduzećima, ocenila je Evropska komisija u godišnjem Izveštaju o napretku Srbije na putu u EU. U izveštaju koji je deo Paketa proširenja, u delu koji se odnosi na eknomske kriterijuma, ocenjuje se da je Srbija umereno spremna ali da je postigla izvestan napredak u hvatanju u koštac sa konkurencijom i sa tržišnim faktorima u EU.  imao uvid u izveštaj Evropske komisije o Srbiji: Nedovoljan napredak u ključnim pitanjima Vesti 29. okt 2024 37 Vesti 29. okt 2024 37 Prema izveštaju Evropske komisije , Srbija je u većini oblasti koje čine ekonomske kriterijume od prošlog godišnjeg izveštaja postigla samo ograničen napredak, a u oblasti zaštite konkurencije, finansijske kontrole, slobode poslovnog nastanjivanja i pružanja usluga i u oblasti prava privrednih društava nije postigla nikakav napredak. Komisija je jedino napredak u obasti statistike ocenila kao dobar. U nacrtu izveštaja koji treba da bude objavljen kanije danas, navodi se da je struktura privrede Srbije povoljna, sa rastom proizvodnje i uslužnog sektora koji profitiraju od direktnih stranih investicija i od tesne integracije sa EU. „Međutim, kvalitet i primenjivost obrazovanja i obuke ne odgovara u potpunosti tržištu rada“, navela je u izveštaju EK, dodajući da Srbija treba da ukloni taj raskorak na tržištu rada, između ostalog i tako što će unaprediti stručno obrazovanje i kontinuirano usavršavanje. Dodaje se i da postoji potreba boljeg upravljanja javnim ulaganjima, koja su visoka, a i da se mala i srednja preduzeća suočavaju sa nizom prepreka, uključujući i tržišnu neravnopravnost sa velikim kompanijama i stranim ulagačima. U izveštaju se preporučuje i ubrzanje zelene tranzicije u Srbiji, kako bi se unapredila konkurentnost njenih kompanija u globalnim lancima stvaranja nove vrednosti i nastavilo privlačenje stranih investitora. Zelenu tranziciju, kako se ocenjuje u izveštaju, najbolje će podstaći dekarbonizacija privrede, i to prvenstveno energetskog sektora, povećanje ulaganja u obnovljive izvore energije i energetsku efikasnost, i smanjenje energetske zavisnost od Rusije. U proteklih godinu dana Srbija nije postigla nikakav napredak u oblasti zaštite konkurencuije i u toj oblasti je i dalje samo umereno pripremljena, piše u izveštaju, u kojem se Srbiji preporučuje usklađivanje sa pravilama Sporazuma o stabilizaciji i pridruživanju i stvaranje akcionog plana i identifikacija svih državnih subvencija koje su u suprotnosti sa tim sporazumom. U oblasti javnih nabavki, Srbija je umereno pripremljena i učinjen je ograničen napredak amandmanima na Zakon o javnim nabavkama koji bi trebalo je da je približe pravnim tekovinama EU i putem vladinog portala o javnim nabavkama, piše u izveštaju. Preporuke EK iz prošlogodišnjeg izveštaja su delom realizovane pa tako i dalje važe preporuke u zakonodavnom usklađivanju sa direktivom EU iz 2014. godine, o uključivanju javnosti u postupke javne nabavke, usklađenosti javnih nabavki ugovorenih sa trećim zemljama sa pravom EU i jačanju kapaciteta svih tela uključenih u javne nabavke, piše u izveštaju. EK je ocenila da je Srbija umereno pripremljena u oblasti finansijske kontrole, ali da nijednu preporuku EU iz izveštaja 2023. godine nije sprovela i da u toj oblasti nije učinjen nikakav napredak. Centralne preporuke su da se obezbedi da unutrašnja finansijska kontrola u javnim preduzećima budu dosledno u skladu sa zakonom, da se obezbedi efikasna unutrašnja revizija i definišu pravila o odgovornosti menadžera koja će biti efikasno sprovođena. Srbija je, kako se navodi, umereno pripremljena i u oblastima slobodnog kretanja robe i radne snage, i u tim oblastima je u proteklih godinu dana postigla ograničen napredak. I u tim oblastima i dalje važe preporuke od prošle godine koje se, između ostalog, odnose na implementaciju strateških dokumenata koji bi bili u skladu sa osnivačkim ugovorom EU, i intenziviranje saradnje sa članicama EU na koordinaciji sistema socijalnog osiguranja i napora na pridruživanju Evropskoj inspekciji rada (ELA). Kao umereno pripremljenu, Komisija je Srbiju ocenila i u oblasti slobodnog kretanja kapitala. Kada je reč o oblasti statistike, stepen pripremljenosti Srbije je ocenjen sa umeren do dobar, a napredak kao dobar. Kao pozitivan primer istaknut je poljoprivredni popis iz oktobra 2023. godine, za koji EK navodi da je sproveden prema standardima EU. Ipak se očekuje i usvajanje novog zakona o statistici koji bi osnažio profesionalnu nezavisnost Zavoda za statistiku. Srbija je, prema navodima izveštaja, dobro pripremljena i u oblasti inteklektualne svoje, ali je i u toj oblasti od prošlog izveštaja zabeležen samo ograničen napredak, i očekuje se bolje usklađivanje sa direktivama EU i bolja saradnja sa Agencijom za intelektualnu svojinu EU.",Evropska komisija: Umeren napredak Srbije u stvaranju funkcionalne tržišne privrede,2024-10-30
" Načelnik Uprave policije Banjaluka Đurica Vukelić izjavio je da su policajci sa dugim cevima na ulicama Banjaluke, zbog nedavnog terorističkog akta u policijskoj stanici u Bosanskoj Krupi. “Zbog terorističkog akta koji je izvršen u Bosanskoj Krupi, povećano je prisustvo policije na terenu na nivou Policijske uprave Banjaluka, a samim tim i na nivou Ministarstva unutrašnjih poslova Republike Srpske”, rekao je Đurica. On je na konferenciji za novinare u Banjaluci naveo da je posebno povećano obezbeđenje objekata institucija.  Maloletnik je u četvrtak uveče, 24. oktobra, u napadu na policijsku stanicu u Bosanskoj Krupi usmrtio policajca Ozrena Marana i ranio njegovog kolegu Avdu Hasanovića. Napad je okarktersan kao terorizam, a maloletniku je određen jednomesečni pritvor. Nakon napada usledili su pretresi i hapšenja na području Unsko-sanskog kantona. Uhapšeni koji se dovode u vezu s terorističkim napadom u Bosanskoj Krupi predati Tužilaštvu BiH Region 28. okt 2024 0 Region 28. okt 2024 0 Među osumnjičenima za terorizam i službenik Policijske stanice Bosanska Krupa Region 28. okt 2024 2 Region 28. okt 2024 2",(FOTO)  Duge cevi na ulicama Banjaluke zbog nedavnog terorističkog napada,2024-10-29
"Predsednik Srbije Aleksandar Vučić je optužio, kako je rekao „Šolakove medije“, za propagandu i skrivanje ko je na konferenciji za štampu sa predsednicom Evropske komisije Ursulom fon der Lajen izgovorio „nećete kopati“. Upitan o incidentu na konferenciji za medije, kada se u sali čulo „nećete kopati“, Vučić je novinarki Prve rekao da je nasela na „propagandu Šolakovih medija“, govoreći joj da je upotrebila reči iz „njihovog naslova“ – „neko je dobacio Vučiću“. „Napisali su oni, vrlo lukavo su napisali da ne bi slagali“, rekao je predsednik, ističući da  odlično zna ko je dobacio „nećete kopati“, ali da to nije želeo da otkrije pa je umesto toga napisano „neko“. „Oni odlično znaju ko je, samo neće da vam kažu ko je, pa zato kažu neko“, rekao je Vučić i pojasnio da je dobacivanje došlo od jednog snimatelja za kojeg kaže da je istih godina, ako ne i stariji od njega. A istina je da se u izveštaju  sa pomenute konferencije kaže: „u Vučićevom objašnjenju kako pobeđuje na izborima neko od snimatelja navodno je dovršio njegovu rečenicu…“, što se može i čuti u prilogu na početku vesti. Vučić je gostujući na TV Prva rekao da je to što se desilo na konferenciji krajnja nepristojnost, nepoštovanje države, događaja i gosta. Dodao je da mu je posle tog događaja poruku poslao Nebojša Krstić, savetnik za medije nekadašnjeg predsedika Borista Tadića, i rekao: „U naše vreme da se ovo desilo taj više ne bi video ni predsedika, ni palatu, ni predsedništvo, ni ništa“ i istakao da je to slučaj u svim državama.",(VIDEO) Vučić neosnovano optužio medije UM da kriju ko je izgovorio „nećete kopati“ na konferenciji s Fon der Lajen,2024-10-26
"Evropski poslanik ""Zelenih"" iz Hrvatske Gordan Bosanac kaže da je predsednik Srbije Aleksandar Vučić uspeo da ""šarmira"" predsednicu Evropske komisije Ursula fon der Lajen, gde ona pokušava Srbiju vrati na evropski put. Ipak dodaje da je neke lekcije trebalo naučiti u prošlosti - naginjanje EK ka nedemokratskim režimima joj se obilo kao bumerang o glavu. Osvrnuo se i na pitanje iskopavanja litijuma, rekavši da su ""Evropi potrebne baterije"", ali da je sve urađeno previše brzo i da je u trci za resursima napravljena greška. Snimci intervjua odmah po završetku emisije dostupni su i svim ljubiteljima audio forme i na platformama podcast.rs , Spotify , Deezer , Google podcast , Apple podcast, Simplecast , Sticher , Pandora",Iza vesti: Gordan Bosanac,2024-10-28
"Vesna Lalić/Nova.rs U dvorište kuće Uroša Blažića u Malom Orašju, koju obezbeđjuje policija, ubačena je zapaljiva tečnost na travnatu površinu, ali nije došlo do požara, niti je bilo ko uhapšen u ovom trenutku, potvrđeno je za Blic u Osnovnom javnom tužilaštvu u Mladenovcu. Pored kuće Blažića 26. oktobra, pola sata posle ponoći, policijski službenik koji obezbeđuje objekat, primetio je vozilo u kojem su bila dvojica muškaraca, koji su se vozilom udaljili ka centru sela, nakon čega je policijski službenik uočio manji plamen na travi u dvorištu porodične kuće koji se ubrzo sam ugasio, objavio je Blic . Nakon potrage za vozilom, policija je identifikovala muškarce i obavila razgovor sa njima. Na licu mesta obavljen je uviđaj, a kako požara nije bilo, vatrogasna ekipa nije intervenisala. Povređenih nije bilo, nema materijalne štete, a u ovom trenitku utvrđuju se sve okolnosti slučaja. Danas u Specijalnom sudu u Beogradu treba da bude nastavljeno suđenje Urošu Blažiću i njegovom ocu Radiši.",U dvorište kuće Uroša Blažića bačena zapaljiva tečnost,2024-10-28
" Ministar unutrašnjih poslova (MUP) Ivica Dačić izjavio je da je leskovačka policija uhapsila dva lica iz okoline Lazarevca i tom prilikom zaplenila 2.5 kilograma heroina u automobilu. „Leskovačka policija uhapsila je V.P. (64) iz sela Rudovci kod Lazarevca i Ž.Ž. (45) iz sela Mirosaljci, takođe kod Lazarevca i zaplenila 2.5 kilograma heroina koji je bio u automobilu“, rekao je Dačić, a prenelo Ministarstvo. Dodao je da će ova dva lica biti predata tužilaštvu na dalje postupanje.","Dačić: Zaplenjeno 2,5 kilograma heroina i uhapšene dve osobe",2024-10-24
" Na današnji dan, dogodilo se: 732. Franački vladar Šarl (Charles) teško je porazio u bici kod Poatjea Saracene i time definitivno zaustavio njihov dalji prodor u zapadnu Evropu, što mu je donelo nadimak Martel (Čekić). Poznat je pod imenom Karlo Martel. 1400. Umro je engleski pisac Džefri Čoser (Geoffrey Chaucer) začetnik moderne engleske književnosti. Njegove „Kenterberijske priče“ smatraju se najznačajnijim delom engleske srednjovekovne književnosti. 1415. Englezi su u Stogodišnjem ratu, pod komandom kralja Henrija V (Henry), naneli težak poraz Francuzima u bici kod Azenkura na severu Francuske. 1495. U Portugaliji je na presto stupio kralj Manuel I Veliki ili Srećni (Manoel). Finansirao je istraživačke poduhvate moreplovaca Vaska da Game (Vasco), Pedra Alvareša Kabrala (Alvarez Cabral) i drugih, čija su otkrića potom postala portugalske kolonije, a Portugalija svetska pomorska i kolonijalna sila. Tokom njegove vladavine iz zemlje su proterani Jevreji i Maori. 1616. Holandski moreplovac Dirk Hartog na putu prema Javi otkrio je zapadne obale Australije. 1647. Umro je italijanski matematičar i fizičar Evangelista Toričeli (Torricelli), savremenik i nastavljač Galilejevog dela, pronalazač živinog barometra (1643 ili 1644). 1806. Rođen je nemački filozof Kaspar Šmit (Schmidt), poznat kao Maks Štirner (Max Stirner), ideolog anarhizma, čije je delo „Jedini i njegova svojina“ (1845) izazvalo burnu reakciju građanske inteligencije, pa je jedno vreme bilo zabranjeno. 1815. Srpski knez Miloš Obrenović postigao je sporazum sa vezirom Beogradskog pašaluka Marašli Ali pašom o mešovitoj srpsko-turskoj upravi, čime je završen oružani deo Drugog srpskog ustanka. 1825. Rođen je austrijski kompozitor, violinista i dirigent Johan Štraus Mladji (Johann Strauss), proslavljeni „kralj valcera“ i jedan od glavnih predstavnika klasične bečke operete („Slepi miš“, „Ciganin baron“, „Noć u Veneciji“, „Na lepom plavom Dunavu“, „Priče iz bečke šume“). 1838. Rođen je francuski kompozitor Žorž Bize (Georges Biset) autor opere „Karmen“, jednog od remek-dela francuske i svetske operske scene, čije je prvo izvođenje 1875. godine naišlo na loš prijem publike i kritike. 1881. Rođen je španski slikar i vajar Pablo Pikaso (Picasso) jedan od najvećih i najuticajnijih umetnika 20. veka, koji je sa Žoržom Brakom (George Braque) napravio prekretnicu u evropskom slikarstvu, stvarajući novu koncepciju oblika i prostora („Gospodjice iz Avinjona“, „Gernika“, „Rat i mir“). 1918. Kod mesta Vitorio Veneto počela je jedna od poslednjih bitaka u Prvom svetskom ratu, koja je završena 3. novembra pobedom Italijana nad već dezorganizovanom austrougarskom vojskom. 1936. Vlade Nemačke i Italije potpisale su tajni protokol o uzajamnoj pomoći, kojim je formirana osovina Rim-Berlin. 1938. Libija je postala sastavni deo Italije. 1949. Sprovodeći blokadu Jugoslavije nakon Rezolucije Informbiroa, SSSR je otkazao gostoprimstvo jugoslovenskom ambasadoru u Moskvi, što su potom učinile i ostale zemlje komunističkog bloka. Blokada Jugoslavije trajala je do 1955. 1956. Egipat, Jordan i Sirija su osnovali jedinstvenu vojnu komandu radi koordinacije odbrane od Izraelskog napada. 1971. Generalna skupština UN je odlučila da primi Kinu u svetsku organizaciju i da isključi Tajvan. 1983. Trupe SAD okupirale su karipsku ostrvsku državu Grenadu, nakon što su levičarske snage izvele državni udar. 1995. Na osnovu sporazuma Izraela i PLO o palestinskoj samoupravi, izraelske trupe su počele povlačenje iz grada Dženin, na okupiranoj Zapadnoj obali. 2001. Na donatorskoj konferenciji Pakta za stabilnost jugoistočne Evrope u Bukureštu SR Jugoslavija je dobila pomoć od 430 miliona evra. 2003. U Rusiji je uhapšen milijarder Mihail Hodorkovski (Mikhail Khodorkovsky) koji se nalazio na čelu naftnog giganta Jukos. Osudjen je na devet godina zatvora zbog finansijskih malverzacija i utaje poreza. 2004. Umro je Džon Pil (John Peel) veteran medju britanskim disk-džokejima, koji je popularisao nove muzičke trendove kao što su pank, rege i hip-hop. 2009. U dve eksplozije na parkingu u centru iračke prestonice Bagdad poginulo je 106, a povredjeno više stotina ljudi. 2010. Preminula je književnica Vesna Parun, pesnikinja za decu i odrasle, čija pesnička zbirka „Zore i vihori“ predstavlja prekretnicu u hrvatskoj poeziji posle Drugog svetskog rata („Crna maslina“, „Sto soneta“, „Olovni golub“, „Salto mortale“, „Tronožac koji hoda“, „Bila sam dječak“, „Vidrama vjerna“). 2011. U eksploziji rezervoara goriva u libijskom gradu Sirtu poginulo je više od 100 ljudi, a povredjeno 50, dok su stajali u redu da kupe gorivo. 2015. Hrvatska književnica Dubravka Ugrešić dobitnica je prestižne Medjunarodne nagrade za književnost „Neustadt“, poznate i kao američki Nobel. 2015. Na parlamentarnim izborima u Poljskoj Partija pravo i pravda (PiS), predvodjena evroskeptikom Jaroslavom Kačinjskim, dobila je apsolutnu većinu u Donjem domu parlamenta. 2016. Predsedništvo vladajuće crnogorske Demokratske partije socijalista (DPS) predložilo je zamenika predsednika te partije Duška Markovića za mandatara desete crnogorske vlade od uvodjenja višestranačja. 2021. U Sudanu je vojska preuzela vlast, uhapsila premijera zemlje i više ministara i raspustila prelaznu vladu. Dvoje ljudi je ubijeno, a 80 ranjeno kada su bezbednosne snage pucale na demonstrante koji su protestovali protiv vojnog puča. 2022. Riši Sunak (Rishi) stupio na dužnost predsednika vlade Velike Britanije. Sunak je prvi britanski premijer koji nije belac i najmlađi lider te zemlje u više od 200 godina. 2023. Robert Fico se po četvrti našao na mestu premijera Slovačke nakon što je njegova levičarska stranka Smer, osvojila većinu na parlamentarnim izborima.","Na današnji dan, 25. oktobar",2024-10-25
" Gradska uprava za građevinsko zemljište i investicije Novi Sad oglasila je prodaju četiri parcele u Petrovaradinu, odnosno na Mišeluku. Sve su namenjene za višeporodično stanovanje sa elementima opštegradskog centra. Dozvoljena je gradnja objekata spratnosti do P+3+(pov 4). Najveća i najskuplja od njih je površine 5.848 kvadratnih metara. Više detalja o prodaji pogledajte na portalu eKapija .",Grad Novi Sad prodaje četiri parcele u Petrovaradinu – za „višeporodično stanovanje“,2024-10-28
"Od danas su na kružnom toku kod Ušća u funkciji semafori koji nemaju zeleno svetlo, već trepćuće žuto. Profesor saobraćajnog fakulteta Krsto Lipovac objašnjava da su novi semafori postavljeni jer su se uvođenjem kružnog toka nastali novi problemi - ometanje glavne raskrsnice. Reporterka  kaže da je utisak isti, tj. da novi semafori nisu smanjili gužve u saobraćaju. Gradonačelnik Beograda Aleksandar Šapić kazao je juče da u Beograd uvodi evropske standarde, koji podrazumevaju i semafore u kružnom toku, konkretno na Brankovom mostu, čiji cilj je da zamene saobraćajnog policajca u špicu. Naveo je da ti semafori neće imati zeleno svetlo, već samo crveno i trepćuće žuto. „Kružni tok ima svoja pravila i to se neće promeniti. Kada se upali trepćuće žuto, imate pravo da se uključite u kružni tok, ali poštujući njegova pravila. Crveno će menjati saobraćajca u toku špica“, pojasnio je Šapić. Šapić bi ponovo da „drži časove“: Prvo o semaforima u kružnom toku, a onda i o medijima – posebno  Vesti 29. okt 2024 16 Vesti 29. okt 2024 16 Semafor, kružni tok, pa onda opet i semafor: Raskrsnica na Slaviji koja „peva i preliva“ dobila konkurenciju Vesti 28. okt 2024 32 Vesti 28. okt 2024 32 Lipovac za  objašnjava zašto su kružni tok i semafori postavljeni na ovoj lokaciji. „Generalno kad pričamo o kružnim raskrsnicama, nekoliko faza je bilo za uvođenje kružnih raskrsnica. Prva faza je bila arhitektonska. Arhitekte su, da bi ukrasili grad, planirani kružne raskrsnice. Druga faza se bavila kapacitetom, a i treća današnja, gde se one realizuju zbog bezbednosti saobraćaja. Kad pričamo sa naučne strane u urbanoj sredini, važne su tri faze. Prva faza je da se analizira situacija, da se definišu problemi i da se vrednuju. U vrednovanju danas zauzimaju simulacije – šta će biti na raskrsnici i kako će uticati na ostatak mreže. Druga faza su prvi utisci i treća su navika. Svugda je važna uloga stručnjaka“, istakao je on. Kružni tok je postavljen zbog problema kapaciteta. „U ovom slučaju, definisan je problem kapaciteta i zagušenja i vremenskih gubitaka. Sa uvođenjem kružne raskrnice javili su se nove problemi, a to je problem prilaza raskrsnici za vozila koja ometaju glavne pravce. Neophodno je rešavati – jedno od rešenja su i semafori. Oni bi trebalo da omoguće vozačima uključenje. Ja nisam imao udela i uticaja na rešenje… hoću da verujem da su drugi angažovani i pitani za rešenje“, zaključuje. Reporterka  javila je da se stiče utisak da se situacija nije mnogo promenila tj. da novi semafori nisu smanjili gužve i regulisali saobraćaj.",Od danas bez zelenog svetla na kružnom toku kod Ušća – da li su gužve ređe,2024-10-30
" Odnosi Srbije sa Rusijom i Kinom ocenjeni su kao problematični u najnovijem izveštaju Evropske komisije o napretku Srbije, izjavila je danas koordinatorka Nacionalnog konventa o Evropskoj uniji Bojana Selaković i dodala da je za tri procenta opala usklađenost srpske spoljne politike sa deklaracijama i rezolucijama Evropske unije. Prošle godine usklađenost sa spoljnom politikom Evropske unije bila je 54, a sada je 51 procenat, rekla je Bojana Selaković FoNetu. Ona je precizirala da nije reč samo o deklaracijama i odlukama koje se tiču Rusije. Evropska komisija: Umeren napredak Srbije u stvaranju funkcionalne tržišne privrede Ekonomija 30. okt 2024 0 Ekonomija 30. okt 2024 0 Selaković je ukazala i na to da se u izveštaju Evropske komisije ističe i da dominacija državnih preduzeća na tržištu nije u skladu sa postulatima slobodnog tržišta, koje zagovara Evropska unija. Prema njenim rečima, najčešća ocena koju je Srbija dobila u ovogodišnjem izveštaju je ograničeni napredak. „Izveštaj pokazuje realno stvrani stanje“, ocenila je Selaković. Među „političko-tehničkim“ nedostacima, ona je pomenula i dijalog Beograda i Prištine , za koji je ocenjeno da nije dao željene rezultat",Bojana Selaković: Evropska komisija ocenila odnose Srbije sa Rusijom i Kinom kao problematične,2024-10-30
"MUP Srbije Gradska uprava Kragujevca saopštila je da je analizama Instituta za javno zdravlje u tom gradu utvrđeno, uzimajući u obzir izmerene vrednosti sa najbližeg mernog mesta u naselju Aerodrom gde nije dolazilo do prekoračenja dozvoljenih vrednosti, da nije ni postojala opasnost od ugrožavanja zdravlja građana kvalitetom vazduha posle požara u u mlekari ""Kuč kompani"". „Na osnovu akcidentne situacije prouzrokovane požarom u okviru napuštenog objekta mlekare ‘Кuč kompani“ u petak 25.10.2024. godine oko 12 časova i 40 minuta, Institut za javno zdravlje Кragujevac, konstatuje da je koristeći rezultate automatskog monitoringa kvaliteta vazduha u Кragujevcu na lokaciji Кosovska 8. Agencije za zaštitu životne sredine RS, gde se na svakih sat vremena prate zagađivači vazduha sumpor dioksid, azotovi oksidi, prizemni ozon, ugljen monoksid i suspendovane čestice rm10 i rm2.5 , u periodu od 12 do 16 časova 25. 10. 2024. godine nije došlo do prekoračenja dozvoljenih koncentracija praćenih aeropolutanasa“, piše u saopštenju. Takođe rezultati merenja kvaliteta vazduha Instituta za javno zdravlje Кragujevac sa najbližeg mernog mesta fiksne stanice u odnosu na objekat koji je goreo, sa lokacije naselje Aerodrom škola „Mirko Jovanović“ na kojoj se kontinuirano 24 sata mere zagađivači: sumpor dioksid, azotovi oksidi i čađ, kao i suspendovane čestice pm10 nisu izmerene više od dozvoljenih vrednosti, dodaje se u saopštenju. Sumpor dioksid manje od 3µg/m³, azotovi oksidi 12µg/m³, čađ 39 µg/m³ suspendovane čestice pm10 33,7 µg/m³ Zakonom dozovljene vrednosti za: SO₂ 150µg/m³, NO₂ 85 µg/m³, čađ 50 µg/ m³ čestice rm 10 50 µg/m², precizira se u saopštenju. (FOTO) Požar u mlekari Kuč u Kragujevcu lokalizovan, 13 vatrogasnih kola na terenu Vesti 25. okt 2024 0 Vesti 25. okt 2024 0",Gradska uprava Kragujevca: Vazduh nije zagađen posle požara u mlekari „Kuč kompani“,2024-10-26
"REUTERS/Bernadett Szabo Policija je u Šangaju energičnom akcijom sprečila proslavu Noći veštica, što su mnogi videli kao pokušaj vlasti da suzbije velika javna okupljanja i slobodu izražavanja. Svedoci su za BBC rekli da su videli policiju kako rasteruje veliki broj kostimiranih na ulicama Šangaja, dok su se društvenim mrežama proširile fotografije očiglednih hapšenja. Iako nije bilo zvaničnog obaveštenja o zabrani proslave Noći veštica, glasine o mogućem obračunu počele su da kruže društvenim mrežama ranije ovog meseca. Akcija policije dolazi godinu dana nakon što su ljubitelji Noći veštica u Šangaju postali viralni zbog oblačenja kostima kojim su se podsmevaju kineskoj vladi i njenoj politici. Ove godine, snimci objavljeni na društvenim mrežama prikazuju ljude obučene u naizgled nekontroverzne kostime, uključujući likove iz stripova kao što su Betmen i Dedpul, koje prate policijske marice. Očevici su rekli za BBC da se u petak veliki broj policajaca i vozila okupio na ulici u centru Šangaja, a ljudi obučeni u kostime zamoljeni su da napuste lice mesta, dok je u subotu primećena policija kako rasteruje kostimirane građane iz gradskog parka. 1/ 🚨🇨🇳HappeningNow: China’s police are cracking down on #Halloween with unexpected intensity: streets in Shanghai packed with police cars, human barricades of police, road barriers…Anyone in costume is immediately arrested, forced to remove makeup or even clothes. But why? pic.twitter.com/vkmo8jlhxM — 夏巢川 Rei Xia (@karasu_ga_warau) October 25, 2024 A young woman heard that Shanghai police are rounding up cosplayers on Halloween to kick them off the street and sidewalk, so she decides to turn herself in… pic.twitter.com/OvHy7p9obj — Carl Zha (@CarlZha) October 26, 2024","Zabranjena Noć veštica u Šangaju, policija rasteruje veliki broj kostimiranih",2024-10-28
"Urednik portala EWB Nemanja Todorović Štiplija kaže o izveštaju Evropske komisije, koji će biti predstavljen danas u 15.00, da prema nacrtu u koji je imao uvid, nalazi u izveštaju nisu mnogo različiti od prošle godine, Srbija je stagnirala i ove godine, ima nekih napredaka u pojedinim poglavljima, ali da to nije od važnosti ni za građane ni za proces evropskih integracija. Kako kaže EWB je izračunao napredak i on iznosi 0,07, sa ocene 3,05 na 3,12. Povezane vesti Vučić o izveštaju EK o neusklađenosti spoljne politike: U pravu su ljudi, čestitam im što su primetili Vesti 30. okt 2024 14 Vesti 30. okt 2024 14 SSP: Izveštaj EK o napretku Srbije – još jedan u nizu poraza evropske ideje u Srbiji Vesti 30. okt 2024 5 Vesti 30. okt 2024 5 „Ako smo za godinu dana napredovali 0,07, a da do trenutka članstva treba da imamo punu ocenu 5, dakle, daleko smo mi još od članstva u EU“, ocenjuje Štiplija. Dodaje da će Srbija najverovatnije otvoriti još neka poglavlja u okviru klastera 3, kao i da je spremna i za klaster 5, „ali, kao on se ne preporučuje“. „Jedini ozbiljan napredak koji je napravljen u procesu evropskih integracija, odnosno u procesu pregovora sa nekom zemljom je, kao što znate, otvaranje tih pregovora sa Albanijom, znači klastera jedan sa Albanijom i naravno ispunjenje prelaznih merila od strane Crne Gore i dobijanje završnih merila za poglavlja 23-24. Poglavlja 23 i 24 su ona poglavlja koja će nas uvesti u Evropsku uniju, dakle Crna Gora je već na tom putu da krene u zatvaranje tih poglavlja, mi nismo ni otvorili sva poglavlja, odnosno sve klastere“, ocenjuje Štiplija. Dodaje da je nova vlada Crne Gore zauzela taj stav da je budućnost Crne Gore u EU i da oni u svom mandatu treba da završe pregovore sa EU. „Ono što je kod njih bilo i najproblematičnije je vladavina prava, dakle reforma pravosuđa, borba protiv korupcije, organizovanog kriminala i javne nabavke. Sve to je Crna Gora uspela da završi na onaj način na koji je Evropska unija od njih očekivala, dakle kroz ta prelazna merila za zatvaranje pregovaračkih poglavlja 23 i 24. Ono što očekujemo je da Crna Gora do kraja godine zatvori dosta pregovaračkih poglavlja, dakle u decembru na međuvladinoj konferenciji pretpostavlja se da će se otvoriti četiri, a možda i više pregovaračkih poglavlja i da će u izveštaju Evropske komisije već biti preporučeno sastavljanjeugovora o članstvu Crne Gore u Evropskoj uniji. Dakle, već ulazimo u fazu toga da jedna zemlja zaista ima dobre šanse da možda te 2028, 2029, 2030. postane članica Evropske unije“, ukazuje on. Podseća da je dok je Oliver Varhelji bio komesar imali smo slučaj da na pres konferenciji ili u saopštenju Evropske komisije imamo samo pohvalne ocene u oblasti ekonomije, a da se ostale stvari potpuno zaboravljaju. „Tako da i vlada, a i mediji bliski vladi nastavljaju taj narativ koji je počeo Oliver Varhelji i tako da do kraja dana se samo čuju pozitivne ocene o tome“, ističe. Dodaje, međutim, sve one oblasti koje su važne, prvenstveno one koje se tiču demokratije, dakle izbora, stanje u medijima, na kraju krajeva poglavlja 23-24, a naravno i one teme koje je Srbija sama sebi nametnula kao uslov, znači, usaglašavanje sa zajedničkom bezbednosnom politikom EU, tamo vidimo da u dokumentu već piše da je usaglašenost Srbije sa zajedničkom politikom 51 odsto, što se nekim državama neće dopasti. „To što je Evropska komisija preporučila, otvaranje klastera, ne mora da znači da će države članice na nivou Saveta EU odlučiti tako. I dalje postoje države baltičke zemlje, koje nisu zadovoljne načinom na koji Srbija ostvaruje svoje odnose sa Rusijom, mada, kao što svi sad znamo, tu javnu tajnu o izvozu oružja u Ukrajinu i da skoro trećina municije koja je u Ukrajini odavde, mislim da će to možda te zemlje promeniti mišljenje i na kraju krajeva dozvoliti otvaranje tog klastera“, kaže Štiplija. Ukazuje da su u izveštaju, takođe, do detalja iznosi kako su prošli izbori, ne samo oni u decembru, nego i ovi u junu. Navodi i da mu je žao što predsednica Evropske komisije Ursula fon der Lajen nije prelistala izveštaj pre nego što je došla u nedavnu posetu regionu. „Mislim da je na državama kandidatima, prvo na Srbiji, da zaista shvati u kom se momentu u procesu proširenja nalazi i da zaista razume da treba da uhvati ovaj voz, jer ako ne uhvati ovaj, neće biti sledeći“, upozorava. U izveštaju EK se ukazuje da treba promeniti nove medijske zakone, da REM treba da bude nezavisan, da treba da se izaberu novi članovi REM, kao i ojača zaštita i bezbednost novinara. Takođe se pozivaju visoki zvaničnici da se uzdrže od etiketiranja i verbalnih napada na novinare. Štiplija smatra da mi kao građani treba da izvršimo veći pritisak na vlast da se ozbiljnije krene u proces evrointegracija. „Sada imamo tu reformsku agendu koja daje neke rokove, šestomesečne za rad na različitim stvarima, kao što znamo i implementacija preporuka ODIHR-a i izbor novih članova REM-a je deo reformske agende, možda treba da postoji jedan pritisak, što od javnosti, civilnog društva, politike na kraju krajeva“, navodi. U izveštaju se ukazuje i da što se tiče poglavlja 35, odnosno pregovora Beograda i Prištine, tu nije napravljen dovoljan napredak i da se očekuje više. „Pošto je dijalog ima dve strane, dakle, sve zavisi od druge strane, odnosno od Kosova. Tu smo nekako u poziciji da postoji taj zastoj u dijalogu za koji je prvenstveno kriva vlada u Prištini koja ne želi da nastavi proces. Ono što se tiče Srbije, a što piše u Poglavlju 35, je implementacija Briselskog sporazuma, majskih dogovora iz 2015. i na kraju Ohridskog sporazuma, odnosno francusko-nemačkog plana“, kaže Štiplija.","Štiplija o izveštaju EK: Na Srbiji da uhvati ovaj voz proširenja, sledećeg neće biti",2024-10-30
"Foto: Tanjug/Sava Radovanović Srpska napredna stranka (SNS) obeležila je danas svoju slavu Svetu Petku, uz poruku da 'u svom srcu nosi veru i tradiciju"". „To nas vodi u našem političkom delovanju u kom smo iskreni“, rekla je kuma slave, ministarka državne uprave i lokalne samouprave Jelena Žarić Kovačević u sedištu stranke u Beogradu. Ona je članovima stranke poželela da više rade, da budu bliži građanima i da međusobno uvažavaju jedni druge. „Mi smo veliki tim i porodica koja vodi Srbiju napred“, dodala je ona. Foto: Tanjug/Sava Radovanović Lomljenju slavskog kolača pristustvovali su predsednik SNS i premijer Srbije Miloš Vučević, ministar unutrašnjih poslova i predsednik Socijalističke partije Srbije Ivica Dačić, koji je stajao u prvom redu kraj njega, bivši predsednik stranke Tomislav Nikolić, kao i drugi ministri i funkcioneri. Predsednik Srbije Aleksandar Vučić čestitao je, objavom na Instagramu, slavu Sveta Petka svima koji danas slave, a posebno Srpskoj naprednoj stranci i njenom predsedniku Milošu Vučeviću. View this post on Instagram A post shared by Aleksandar Vučić (@buducnostsrbijeav) „Najčudniji snimak koji bi neko objavio na dan Svete Petke, kada veliki broj Srba slavi zaštitnicu, pre svega, dece, žena, starih i bolesnih. Izabrao sam ovaj snimak, jer i na današnji dan, želim da pokažemo i Srbiji i svetu da rast, razvoj i napredak jesu jedini garant naše sigurne budućnosti“, naveo je Vučić uz video-snimke sa gradilišta EXPO27 u Beogradu. Vučić je naveo da se radi o snimku betoniranja između budućih hala 2 i 4 , u kojem je učestvovalo 70 miksera i stavljeno više od 1.000 kubika betona. „Zahvalan našim neimarima na ogromnom trudu, oni u tri smene pokušavaju da urade ono što smo definisali kao zadatke za budućnost. Verujem u Boga, a nadam se da će nas Sveta Petka kao zemlju i narod zaštititi od svih nevolja koje su zahvatile svet“, poručio je Vučić. Dačić prisustvovao lomljenju slavskog kolača Predsednik Socijalističke partije Srbije (SPS) Ivica Dačić izjavio je da njegovo prisustvo danas obeležavanju slave Srpske napredne stranke – Svete Petke, u sedištu stranke u Beogradu, pokazuje šta je glavna linija politike SPS – „mi smo ponosni na sve ono što smo zajedno ostvarili sa SNS-om“. „Mi smo imali pre dva dana sednicu skupštinskog odbora, jednoglasno je prihvaćeno ono što sam i rekao. Mi želimo nastavak te saradnje i nema nikakvih prepreka u svemu tome“, rekao je Dačić za list Informer, povodom nedavnog istupanja funkcionera socijalista Branka Ružića na TV , koje je izazvalo veliko javno nezadovoljstvo u vrhu SNS. On je naglasio da se ne dovodi u pitanje da li SPS ostaje uz SNS. Javni nastupi funkcionera SPS su možda nešto o čemu u partiji treba da se raspravlja, dodao je. „Mnogi nastupi, za mnogo njih ja ni ne znam da idu i ne bih opet da pravim od toga veliku priču. Svim članovima SPS-a je jasno kakva je globalna politika (u odnosu na SNS)“, istakao je Dačić. Dačić je prisustvovao lomljenju slavskog kolača i u prvom redu stajao kraj predsednika SNS Miloša Vučevića.","SNS obeležava Svetu Petku, Vučić čestitao slavu uz „najčudniji snimak“",2024-10-27
" A. Š. (37) iz Mostara nožem je ubo u vrat zatvorenika D. S. (35) iz Sarajeva dok se nalazio u toaletu. U nedelju 27. oktobra u 21.40 sati radnik Kazneno-popravnog zavoda Mostar prijavio je policiji da je u zatvoru u tom gradu jedan zatvorenik ubo drugog nožem u vrat, prenosi  Sarajevo . D. S. je kolima Hitne pomoći prevezen na bolnicu u Mostaru gde je od zadobijenih povreda preminuo. A. Š. je prebačen u samicu zatvora Mostar. Pritvorenik izvršio samoubistvo u zatvorskoj bolnici u Beogradu Vesti 24. okt 2024 2 Vesti 24. okt 2024 2",Ubistvo u zatvoru u Mostaru: Zatvorenik uboden nožem u vrat u toaletu,2024-10-28
"V.d direktora JKP ""Zelenilo"" u Somboru podneo je ostavku nakon što ga je opoziciona odbornička grupa ""Živeti slobodno"" uhvatila na delu - da je renovirao i ozelenjavao vikendicu o trošku tog javnog preduzeća, radnike firme angažovao da, u radno vreme, sade i grade na privatnom posedu njegovog oca. Pošto somborska opozicija nije odustajala od namere da ga smeni zbog zloupotrebe, sada već bivši v.d. direktora JKP „Zelenilo“ Rade Vukelić je kao razlog svoje ostavke naveo da tim potezom želi da omogući neophodan mir svojoj porodici i kolektivu firme. „To je bio, verovatno, neki fin način, kako da reše tu situaciju, jer su videli da mi ne odustajemo. Naša odluka je čvrsta, da teramo sve do kraja i sva javna preduzeća koja postoje u Somboru ćemo ispitati i videti situacija kakva je“, kaže Laslo Bodor iz OG „Živeti slobodno“ DZVM. Vukelić je međutim od vlasti dobio odmah novo uhlebljenje u vidu člana Komisije koja se bavi poljoprivrednim zemljištem u opštini. „Verovatno je to nagrada negde za odanost partiji“, kaže Sava Majstorov, novinar portala so.ifo. „Krađa sa smrtnim ishodom“ Opozicija u Somboru nazvala je ovu aferu „Krađa sa smrtnim ishodom“. Tvrde da je vršilac dužnosti direktora umesto da napravi katastar zelenila kojim bi proverio stanje drveća u gradu, i tako sprečio da trulo drvo padne i ubije jednu sugrađanku, ozelenjavao i gradio vikendicu svog oca, i time počinio brojne zloupotrebe. „Zloupotreba javnih resursa, druga je mobing radnika „Zelenila“, treće je trošenje para, znači protipravna imovinska korist, koja je stečena i zloupotreba službenog položaja“, objašnjava Goran Trajkovski iz OG „Živeti slobodno“, NPS. Dačić: U jakom nevremenu u Somboru nastradala žena Vesti 21. maj 2024 14 Vesti 21. maj 2024 14 A da li se išta promenilo u ovom preduzeću nakon ostavke, ili je samo sjahao Kurta da bi uzjahao Murta? Za novog v.d. direktora JKP „Zelenilo“ postavljen je Marko Terzin. „Vršilac dužnosti direktora stiže iz nadzornog odbora preduzeća, što znači da je sve ovo dosadašnje: nerad i nebrigu, pokrivao svojim radom u nadzornom odboru, i mislim da se tu neće ništa konkretno promenuti unarednom periodu barem“, kaže novinar Sava Majstorov. Odbornička grupa „Živeti slobodno“ međutim tvrdi da Vukelić sada zloupotrebljava i propis Javno komunalnog preduzeća „Zelenilo“ prema kojem radnici ove firme imaju povlastice za usluge istog. „On je krenuo tim putem da maskira svoje delovanje, odnosno svoje pronevere. Tako da mi bi smo mu sada savetovali, svaki tužilac će to vrlo lako da otkrije, a onda će dovesti u opasnost i ove ostale u računovodstvu i pravnoj službu u Zelenilu, tako da bi mu bilo bolje da se u to ne upušta“, poručuje Srđan Filipović iz OG „Živeti slobodno“. Jer, džaba mu, neće se izvući, poručuje Somborska opozicija, koja najavljuje krivičnu prijavu protiv bivšeg v.d. direktora JKP „Zelenilo“ Radeta Vukelića tokom sledeće nedelje.","Direktor somborskog „Zelenila“ renovirao vikendicu o trošku preduzeća, pod pritiskom opozicije podneo ostavku",2024-10-28
"/Burdun Iliya Većinu dece više zanima kada i kako će moći da provedu slobodno vreme sa drugarima nego škola i domaći zadatak. Pošto smo svi nekada bili deca, naravno da ih bar delimično možemo razumeti. Bilo nam je teško i da sedimo u školi i slušamo stvari koje nas u detinjstvu nisu najviše zanimale. A uz to je i domaći zadatak trebalo pisati kod kuće. Deca su naše najveće bogatstvo i zato je neophodno uz njih tokom ovih izazova, pomoći im i motivisati ih. Učenje je ulaganje u njihovu budućnost, a odgovornost i dosledno izvršavanje postavljenih zadataka će im pomoći da laganije pređu u odraslo doba. Pokušajte da otkrijete zašto dete ima averziju prema učenju Deca su prirodno sklona da budu radoznala i da uče, obično o stvarima za koje su već suštinski zainteresovana. Ako dete ima averziju prema učenju u školi, verovatno postoji valjan razlog za to, a to nije nužno lenjost. Pročitajte još: Kad nema nastave, a kad su skraćeni časovi: Kako će izgledati štrajk u školama tokom novembra? Vesti 22. okt 2024 55 Vesti 22. okt 2024 55 Prva auto-škola za trudnice u Beogradu: Šta je sve besplatno? Auto 22. okt 2024 2 Auto 22. okt 2024 2 Važno je da odvojite vreme za razgovor sa njim. Oni možda nisu zaista zainteresovani za određeni predmet ili mogu imati problema da razumeju šta uče u školi. To može dovesti do toga da dete slabo pamti naučeno ili da dolazi do nedostatka njegovog samopouzdanja . Ponekad uzrok mogu biti i emocionalni problemi ili spoljni uznemirujući faktori koji ometaju njegov fokus. Zbog toga je važno da roditelji razgovaraju sa detetom o njegovim mislima i osećanjima na miran i opušten način. Pustite dete da priča o tome zašto ne uživa u učenju i budite strpljivi. Pomozite mu da procesuira negativna osećanja i predstavite mu neki drugačiji, pozitivniji pristup učenju. Izbor škole Izbor škole za dete najčešće je uslovljen raznim faktorima, a među njima su, osim želje, i realna dostupnost detetu na osnovu njegovog uspeha. Na opredeljenje koju školu upisati mogu da utiču i finansijski troškovi, lokacija. Stoga je razumljivo da promena škole koju dete pohađa nije lak proces. Međutim, škola može biti jedan od razloga zašto vaše dete ima averziju prema učenju. Možda se ne slaže sa vršnjacima, možda ne dobija potrebnu pažnju ili mu metode učenja ne odgovaraju. Redovno razgovarajte sa detetom o tome kako se oseća u školi i o kvalitetu njegovih odnosa sa drugovima i nastavnicima. Neka vaše dete organizuje svoje vreme za učenje Naravno, dete treba da bude vođeno, kontrolisano i podsticano prilikom učenja. Međutim, previše kontrole može imati suprotan efekat. Sa previše rigidnim rasporedom, dete može početi da se oseća zarobljeno i ograničeno, a motivacija za učenje opada. Pokušajte da svom detetu date da ima sopstveni raspored učenja. Ljudi su motivisaniji kada mogu da nauče kada i šta im najviše odgovara. Možete ga motivisati odgovarajućom i ohrabrujućom nagradom, ako samostalno obavi školske obaveze u dogovorenom roku. Time će steći veštine organizacije i odgovornosti. Učite sa svojim detetom Ako ova metoda nije uspešna i dete neće da uči, možete pokušati da učite sa njim. Provešćete korisno i dragoceno vreme zajedno, a istovremeno ćete svojim prisustvom ohrabriti i motivisati dete za dalje učenje. Zajedničko učenje možete obogatiti igrom ili kviz-pitanjima, pomoću kojih ćete proveriti stečeno znanje. Na ovaj način podstičete kod svog deteta radoznalost i zdravu konkurenciju. Kvalitet učenja treba da ima prednost nad ocenama Učenje za znanje nije uvek isto što i učenje za dobre ocene. Ako dete uči samo za dobre ocene, ponekad posle testa brzo zaboravi gradivo koje je naučilo. Kvalitetno učenje sa akcentom na stečeno znanje ostaje sa nama praktično zauvek. Stoga učenje kroz razumevanje gradiva je najvažnije. Neka deca ne podnose dobro pritisak da dobijaju samo dobre ocene , koji im prave nastavnici ili roditelji. Zbog toga je preporučljivo osloboditi ih ovog pritiska. Nagradite ih na osnovu kvalitetno stečenog znanja, bez obzira na ocenu koju su dobili. Ohrabrite ih da vam objasne gradivo koje su naučili i na taj način i od vas će nešto novo da nauče. Nagradite njihov trud Svi mi lakše radimo svoj posao ako znamo da drugi to cene i primećuju. Prečesto nagrađivanje se naravno ne preporučuje, jer smanjuje njegovo značenje i efekat, ali potvrđivanje dobro obavljenog posla za dete može biti ogromna motivacija za budućnost. Ako je dete odgovorno pristupilo učenju i pokazalo trud i inicijativu, bez obzira na krajnji rezultat, pokušajte da ga nagradite nečim što mu mnogo znači. Ovo će mu dati do znanja da cenite i primećujete njegove napore i da ih ne uzimate zdravo za gotovo. To će ubrzati njegov napredak i dati mu podsticaj da nastavi da uči, jer će se osećati cenjeno i imaće više samopouzdanja. U svakom slučaju, treba biti svestan da su disciplina i odgovornost teški i za odrasle, a kamoli za decu. Najviše ih možemo naučiti tako što ćemo biti najbolji primer za njih sopstvenim postupcima i prateći ono što od njih tražimo. Motivisanje deteta je kontinuiran proces koji zahteva mnogo razgovora, prisustva i pažnje roditelja. Proces koji se poboljšava pokušajima i greškama koje svi pravimo iznova. To zahteva dosta komunikacije sa detetom i slušanja njegovih osećanja, misli i problema. Stojeći uz njega tokom ovih razvojnih godina, učeći ga odgovornosti i nezavisnosti, najbolje ćete ga pripremiti za izazove života odrasle osobe.",Kako motivisati dete da uči?,2024-10-25
"Foto: Arhiva Uprave policije Crne Gore Načelnik Generalštaba Vojske Crne Gore Zoran Lazarević kazao je u izjavi za medije da će večeras pripadnici Vojske noćiti u svakoj kući kod meštana u selu Sokolac. Policija i Vojska još uvijek tragaju za Alijom Balijagić, osumnjičenim za dvostruko ubistvo brata i sestre Milenke i Jovana Madžgalja. On je dodao da dobro poznaje taj teren. „Mogli ste se uveriti da je od juče vojska na terenu, od danas u većem broju. Vidite da je teren dosta velik. Da je u pitanju pojedinac čije je ponašanje teško pretpostaviti. Na ovolikom velikom području on je mogao krenuti u svakom pravcu“, naveo je Lazarević, nakon obilaska mesta zločina. Rekao je da će se u potrazi koristiti oprema za dnevno, ali i noćno posmatranje. On je apelovao na građane da ukoliko primete bilo koji znak koji može odvesti do osumnjičenog, odmah jave nadležnim organima. „Svaki građanin sad ima važnu ulogu, da sve, bilo kakav znak, bez obzira je li tačan ili ne, javi, da nam pomogne da što pre nađemo tu osobu i zaštitimo građane“, poručio je Lazarević. Crnogorska policija je saopštila da traga za Alijom Balijagićem iz Bijelog Polja zbog osnovane sumnje da je sinoć u selu Tomaševo počinio dvostruko ubistvo i pozvala stanovnike da ne izlaze iz kuća. Balijagić je od ranije poznat po vršenju teških krivičnih dela – ubistvo u pokušaju, silovanje, nasilničko ponašanje. Crnogorska policija dva dana traga za Balijagićem (62) koji je preksinoć oko ponoći u selu u blizini Tomaševa ubio Jovana Madžgalja i njegovu sestru Milenku Madžgalj. Više medija je danas objavilo da za osumnjičenim Balijagićem policija traga već 15 dana zbog krađe puške. Policija je objavila fotografiju Balijagića i apeluje na građane da, ukoliko ga vie, odmah prijave Dežurnoj službi Odeljenja bezbednosti Bijelo Polje ili na besplatni broj 122, najbližoj policijskoj stanici ili na drugi način, a moguće su i anonimne prijave.","I vojska u potrazi za osumnjičenim za dvostruko ubistvo, vojnici obezbeđuju svaku kuću",2024-10-27
"/VILevi Jedanaestoro dece obolele od meningitisa hospitalizovano je na Klinici za dečije bolesti Univerzitetskog kliničkog centra Republike Srpske, navode iz ove zdravstvene ustanove, prenosi RTRS. „Najmlađe dete je uzrasta šest meseci, a najstarije 12 godina, te kod nas se hospitalizuju deca do 15 godina sa neuroinfekcijama. Opšti infektivni sindrom, pozitivni meningealni znaci. Svi su trenutno stabilni“, istakli su iz UKC Srpske, prenosi RTRS . Dodali su da ne hospitalizuju osobe sa znacima neuroinfekcije uzrasta preko 15 godina. Pročitajte još Porastao broj dece obolele od meningitisa u Republici Srpskoj Region 25. okt 2024 0 Region 25. okt 2024 0 Kod četvoro dece u gradiću u BiH potvrđen virusni meningitis, roditelji zabrinuti Region 24. okt 2024 0 Region 24. okt 2024 0",UKC Republike Srpske: Hospitalizovano jedanaestoro dece obolele od meningitisa,2024-10-28
"REUTERS/Dado Ruvic/Illustration/File Photo/File Photo Vlada Kosova usvojila je na današnjoj sednici predlog budžeta za 2025. godinu, projektovan na 3,6 milijardi evra.Nakon što ga je usvojila Vlade, Zakon o budžetu poslat je na raspravu i usvajanje u kosovski parlament. „Danas smo ovde da obeležimo istorijski rekord, usvajajući budžet četvrtu godinu zaredom. Ukupni budžet za 2025. godinu iznosi tri milijarde i 608 miliona evra, od čega je samo za plate predviđeno ukupno povećanje od 300 miliona evra,“ rekao je premijer Kosova Aljbin Kurti. Naveo je da je od ukupnog iznosa budžeta za ;potrebe bezbednosti i odbrane planirano 87 miliona evra, a za program brige o deci dodatnih 16 miliona evra. „Našim poljoprivrednicima pružamo najvišu podršku u regionu kroz grantove. Za infrastrukturne investicije, uključujući železnicu i puteve, izdvojeno je 930 miliona evra. Nastavljamo sa ulaganjima i na severu zemlje, gde je uspostavljanje zakonitosti već završeno. Za opštine smo predvideli dodatnih 240 miliona evra“, istakao je Kurti. Pročitajte još: Evropski dopisnik  o izveštaju EK: Srbija nije napredovala, neophodna promena u glavama političara Vesti 30. okt 2024 14 Vesti 30. okt 2024 14 Tužilaštvo predložilo pritvor za muškaraca koji je pucao u ženu i sina na Bežanijskoj kosi Vesti 30. okt 2024 3 Vesti 30. okt 2024 3 Veliki lanci i drastično povećanje cena: Koje mehanizme ima država protiv toga? Ekonomija 30. okt 2024 31 Ekonomija 30. okt 2024 31","Usvojen predlog budžeta Kosova za 2025. godinu u iznosu od 3,6 milijardi evra",2024-10-30
" Služba glavnog urbaniste grada Beograda i Urbanistički zavod Beograda raspisali su urbanističko-arhitektonski konkurs za idejno rešenje zoološkog vrta u okviru zabavno-rekreativnog parka na Adi Ciganliji. Predmet Konkursa, kako piše portal eKapija, obuhvata prostorno-programsko rešenje zabavno-rekreativnog parka u okviru koga se detaljnije razrađuje lokacija novog Zoološkog vrta Beograda. Pored već najavljenog izmeštanja zoološkog vrta sa postojeće lokacije na Kalemegdanu na područje oko Ade safari, nova adresa na Adi Ciganliji ponudiće posetiocima, sudeći prema tekstu konkursa, i dodatne sadržaje za zabavu i rekreaciju. Maksimalna ukupna bruto razvijena građevinska površina (zabavno rekreativni park i zoološki vrt) biće 6.200 kvadratnih metara. Beo zoo vrt proslavio 88. rođendan: Najpoznatiji i najstariji stanovnik aligator Muja Lifestyle 12. jul 2024 4 Lifestyle 12. jul 2024 4 Gradski urbanista: Ada najbolje rešenje za novu lokaciju zoološkog vrta Vesti 27. feb 2023 6 Vesti 27. feb 2023 6 Zabavno-rekreativni park sa zoološkim vrtom i jezerom Ada Safari predstavljaće sveobuhvatni rekreacioni prostor, navodi se u tekstu konkursa i dodaje da će jezero kao prirodni element može poslužiti „kao spona između dva entiteta, pružajući mogućnosti za vodene aktivnosti, kao što su vožnja čamcem ili ribolov“. Zabavni park oko jezera Ada safari, na površini od 28,29 hektara obuhvatiće otvorene i termalne bazene sa spa centrom, površine za izlete, dečja igrališta, manje ugostiteljske objekte, izložbe na otvorenom, tobogane različitih dimenzija i kategorija (tzv. roler kostere), panoramski točak velikog prečnika sa koga se sagledava okolni prostor, karusel, ringišpil, male vozove sa posebno napravljenim tunelima i stanicama… Trenutno se na lokaciji planiranoj za zoo vrt i zabavni park nalaze jezero Ada Safari, Dino park, ski staza sa ski liftom, tjubingom i ski simulatorom, centralna sportska igrališta – četiri igrališta za rukomet, dva igrališta za košarku, dva igrališta za odbojku, dva igrališta za basket 3 na 3, i jedini Centar za osobe sa invaliditetom na teritoriji Beograda Kako se navodi u konkursnoj dokumentaciji, zadržava se sportski teren sa pratećim sadržajem za osobe sa invaliditetom. Takođe se u toj zoni planira prizemni verski objekat (kapela), maksimalne površine 50 kvadrata, dok su postojeći stambeni objekti u naselju „Partizan“ planirani za rušenje. Novi zoo vrt kao prirodni, bio-park Kada je reč o zoo vrtu, podseća se da se Zoološki vrt Beograd od svog osnivanja 1936. godine nalazi u okviru Beogradske tvrđave na Kalemegdanu, koja je utvrđena za spomenik kulture i predstavlja prostor izuzetnih spomeničkih vrednosti. „Tendencija grada Beograda je da se postojeći zoološki vrt transformiše iz tradicionalnog (urbanog) tipa u prihvatljiviji tip parka za očuvanje i uzgoj životinja (prirodni, bio-park….)“, stoji u konkursu. Šapić: Na Kalemegdanu se ništa neće graditi posle preseljenja Zoo vrta Vesti 06. feb 2023 47 Vesti 06. feb 2023 47 Meštani naselja na Adi nerado bi iz svojih kuća, pitaju se – zašto ovde Zoo? Vesti 05. feb 2023 129 Vesti 05. feb 2023 129 Sam zoološki vrt, kako je navedeno, imaće prostor za smeštaj životinja od ukupno 13.654 kvadrata (spoljašnji i unutrašnji). Trenutno se u Beo zoo vrtu nalazi 211 vrsta životinja, od krupnih zveri do gmizavaca, odnosno više od 2.000 jedinki smeštenih na šest hektara. Projektantima se sugeriše preispitivanje mogućnosti grupisanja životinja u novom zoo vrtu prema kontinentima, „što može doprineti edukaciji posetilaca“. Novi zoo vrt na Adi uključiće i edukativne i istraživačke sadržaje, interaktivne izložbene prostore, rekreativne zone za posetioce i prostore za rehabilitaciju životinja. Od pratećih objekata na ukupno 1.025 kvadrata planirani su upravna zgrada, Istraživačko-edukativni centar sa različitim programima i radionicama za posetioce svih uzrasta, suvenirnica, ugostiteljski objekat površine do 350 kvadrata sa terasom, portirinca, biletarnica i toaleti za posetioce. Za pristup planiranim sadržajima u planu je motorni vozić za turiste ili drugi vid ekološkog prevoza. U planu je i izgradnja dvospratne nadzemne garaže sa 2.580 parking mesta, kao i pristani za domaći saobraćaj i marina u Čukaričkom rukavcu. Gradiće se i nova kanalizaciona crpna stanica pored postojeće KCS Čukarica. Ukupan nagradni fond na ovom konkursu iznosi 10.500.000 dinara, a rok za predaju konkursnih radova je 27. januar 2025. O ostalim detaljima više na portalu eKapija .",Uz Zoo vrt na Adi i panoramski točak i roler kosteri: Grad traži idejno rešenje,2024-10-30
" Kosovska policija je potvrdila da su jutros u ulici Bil Klinton u Peći dve osobe fizički napale gradonačelnika ove opštine Gazmend Muhadžeri. Muhadžeri je zadobio telesne povrede, a napadači su uhapšeni neposredno posle napada. Osumnjičenima je određeno policijsko zadržavanje do 48 sati. Muhadžeri je potpredsednik Demokratskog saveza Kosova i ovo je njegov treći mandat na funkciji gradonačelnika Peći. Pravnik iz Kosovske Mitrovice tvrdi da ga je Kosovska policija privela i pretukla u policijskoj stanici Vesti 26. okt 2024 11 Vesti 26. okt 2024 11",Fizički napadnut gradonačelnik Peći Gazmend Muhadžeri,2024-10-26
"Većina komunalnih poslova kojima su do sada upravljale opštine i gradovi, uskoro bi mogla da pređe u nadležnost države. Izmenama Zakona o komunalnim delatnostima predviđa se uvođenje ""nacionalnog upravitelja"", najverovatnije privatnika, koji će obavljati dosadašnji posao lokalnih samouprava. Zaokret za komunalne delatnosti. Ali ne samo za njih. Već i za 145 opština i 28 gradova. Njihove poslove, kao što su recimo snabdevanje vodom za piće, upravljanje grobljima, briga o zelenim površinama, gradskom prevozu ili održavanju ulica i puteva – ubuduće bi mogao da radi neko drugi. Ni manje ni više nego država, odnosno „nacionalni upravljač“. „To znači otimanje nadležnosti od opština i gradova i uzurpiranje od centralnog nivoa vlasti“, smatra Savo Manojlović iz pokreta Kreni – promeni. „Naša saznanja su da se ovom centralizacijom priprema teren da se privatni partner uvede na niovu Srbije u vršenje komunalnih usluga, po meni najveći problem je što se to radi po principu javno-privatnog partnerstva, koje se pokazalo katastrofalno i u Beogradu i na nivou čitave Srbije“, dodaje Nikola Jovanović iz Centra za lokalnu samoupravu. Pod kojim uslovom će privatnici popraviti komunalne usluge? Ekonomija 27. dec 2016 Ekonomija 27. dec 2016 Nikola Jovanović: Talas poskupljenja komunalnih usluga u Beogradu Vesti 06. avg 2024 3 Vesti 06. avg 2024 3 Čime će se baviti Nacionalni upravljač: Pomoć ili smanjivanje nadležnosti lokalnih samouprava Vesti 09. okt 2023 Vesti 09. okt 2023 Teren za novog partnera, čini se, već je spreman. Iz pokreta Kreni – promeni tvrde da je u igri dobro poznato ime – francuska kompanija Veolia. „Imali ste da predsednik Republike direktno dogovara kao nekakav lični posao, da će to Francuzima se dati, da će oni dobiti nacionalnog upravitelja, verovatno im je teže da kontrolišu sve loklane odbore i onda se to prebacuje na centralni nivo, ali tako ne funkcioniše moderna država, tako funkcionišu kolonijalni posedi gde poglavica pregovara sa kololizatorom“, kaže Manojlović. A da komunalne delatnosti treba da budu u rukama lokalnih samuprava jasno propisuje zakon. Na to poziva i Ustav. Centralizacijom komunalnih usluga, oni se jasno krše, kaže Nikola Jovanović iz Centra sa lokalnu samoupravu. „Nažalost, država uzima lokalnim samoupravama gotovo sve nadležnosti, vlast i odluke se koncentrišu u malom krugu ljudi koji onda još ako izbegavaju Zakon o javnim nabavkama su u velikom iskušenju da ulaze u razne mahinacije i potencijalno koruptivne poslove“, rekao je Jovanović. Pre više od mesec dana Vlada Srbije je usvojila Predlog o izmenama i dopunama Zakona o komunalnim delatnostima. On je poslat na adresu Skupštine Srbije, koja će dati završnu reč.","Gradovi i opštine ostaju bez važnih poslova: Vodu, gradski prevoz, groblja – država daje u ruke privatniku",2024-10-28
"TANJUG/ SAVA RADOVANOVIĆ Predsednica Skupštine Srbije Ana Brnabić rekla je da predsednica Evropske komisije Ursula Fon der Lajen ""duboko poštuje"" srpskog premijera Miloša Vučevića i da je sastanak s njim otkazala zbog jakih pritisaka. Fon der Lajen je u petak odbila da se sastane sa Vučevićem koji se tog dana, pre najavljenog susreta s njom, sastao sa ruskim ministrom za ekonomski razvoj Maksimom Rešetnjikovim. Brnabić je, gostujući na televiziji Hepi, rekla da se takve stvari tolerišu samo predsedniku Srbije Aleksandru Vučiću pošto je on državnik velikog formata. Pročitajte još Vučić: Vučević nije ništa kriv zbog odluke Fon der Lajen da otkaže sastanak Vesti 26. okt 2024 34 Vesti 26. okt 2024 34 Fon der Lajen otkazala sastanak sa Vučevićem posle njegovog susreta sa ruskim ministrom Vesti 25. okt 2024 229 Vesti 25. okt 2024 229 Prema njenim rečima, Vučić održava odlične odnose sa Rusijom, EU, Kinom i drugim zemljama i zbog njega u Srbiju dolaze ugledni svetski lideri. „Poslednjih godinu dana Beograd više deluje kao Vašington nego kao Beograd u tom spoljnopolitičkom smislu. Najuticajniji svetski lideri nam dolaze u posetu. Jedna mala zemlja na Balkanu kod koje dolaze svi, to je nemoguće i za mnogo jače i veće zemlje. Ni za vreme Tita se to nije dešavalo“, rekla je predsednica parlamenta. Ona je kao sramotnu ocenila odluku hrvatskog suda da niko nije kriv za ubistvo dece na Petrovačkoj cesti, avgusta 1995. „Sada roditelji spaljene dece treba da plate nadoknadu hrvatskim sudovima. To je država članica EU. To je pravda. Bombardovali su ljude koji su bežli iz svojih domova i sad niko nije kriv“, kazala je Brnabić. Hrvatska avijacija je na Petrovačkoj cesti u avgustu 1995. godine bombardovala srpske izbegličke kolone, najmanje 12 ljudi je ubijeno, a među njima je bilo četvoro dece.","Brnabić: Fon der Lajen duboko poštuje Vučevića, sastanak je otkazala zbog pritisaka",2024-10-28
"/Studio Romantic Iako je registar NE ZOVI, koji štiti građane od neželjenih poziva trgovaca, sa radom počeo početkom januara, u njega je upisano samo 22.826 brojeva telefona. Na nekoliko miliona mobilnih i fiksnih brojeva u korišćenju to čini daleko manje od jedan odsto, ocenjuje Udruženje potrošača Efektiva u saopštenju, piše Nova ekonomija. Od početka rada registra NE ZOVI , Tržišna inspekcija primila je samo 25 prijava građana po ovom pitanju, zbog kojih je izvršeno 19 inspekcijskih nadzora, a samo u pet slučajeva je pokrenut prekršajni postupak. Kako da se upišete u registar „Ne zovi“ i gde da proverite da li je vaš broj u njemu Ekonomija 13. jan 2024 21 Ekonomija 13. jan 2024 21 „Čitajući te brojke, stiče se utisak da su se nasrtljivi trgovci uplašili, a realnost je potpuno drugačija. Svakodnevno građani dobijaju pozive koje ne žele, jer trgovci vide da je procedura za kažnjavanje nikakva“, ocenjuje Efektiva, prenosi Nova ekonomija . Inače, da bi prijava bila potpuna, građanin koji prijavi neželjeni poziv, mora da dostavi broj telefona sa kog je pozvan. Međutim, kada se radi o pozivima ka fiksnoj telefoniji, listing dolaznih poziva nije moguće dobiti, pa građanin nema dokaz, koji bi predao uz prijavu. A upravo su najstariji sugrađani, meta poziva ka fiksnim brojevima, navodi Efektiva . „Ono što je najveći apsurd, nadležno ministarstvo trgovine, odnosno odeljenje tržišne inspekcije, u odgovorima koje pruža građanima, najpre konstatuje da je članom 37. Zakona o zaštiti potrošača zabranjeno trgovcima da pozivaju potrošače, bez njihove prethodne saglasnosti. Međutim, kako dalje objašnjavaju iz tržišne inspekcije, ako trgovac to ipak želi (a zabranjeno je!?), pre nego što uputi poziv (koji ne sme da uputi), prvo mora da proveri da li je broj telefona upisan u registar NE ZOVI. Pa, ako vidi da je upisan, ne sme da pozove, a valjda, ako vidi da nije, onda ipak sme (a ne sme)!?“, piše Efektiva. Od 5. januara potrošači koji ne žele da primaju promotivne pozive ili poruke, odnosno da dobijaju ponude telefonom, mogu da podnesu zahtev svom operateru da ih upiše u registar NE ZOVI. Provera brojeva telefona upisanih u registar NE ZOVI treba da bude omogućena na internet stranici regulatornog tela nadležnog za elektronske komunikacije ( RATEL ). Registar je javan u delu koji se odnosi na brojeve telefona i datum upisa, a za svaki upisani broj moguće je dobiti jedino informaciju da li se on nalazi u registru ili ne, dok lični podaci nisu dostupni. Ovaj registar je predviđen Zakonom o zaštiti potrošača koji je donet 2021. godine. Upis ili ispis iz registra može da traži samo korisnik broja, odnosno registrovani korisnik u slučaju unapred plaćene usluge (pre-paid). Upis ili ispis podataka u Registar NE ZOVI (na osnovu zahteva korisnika telefonskog broja) obavlja bez naknade obveznik upisa i ispisa (operator elektornskih komunikacija) koji sa korisnikom telefonskog broja ima zaključen ugovor o korišćenju javno dostupnih elektronskih komunikacionih usluga, propisuje se Pravilnikom o ovom registru.",Efektiva: U registar NE ZOVI upisano manje od jedan odsto brojeva telefona,2024-10-24
"Foto:Milan Nikić/ Predsednik Narodnog pokreta Srbije (NPS) i narodni poslanik Miroslav Aleksić izjavio je da vlast Srbiju pretvara u rudarsku koloniju, dok najveći problem ekonomije ostaje korupcija. On je na tribini „Ne damo našu zemlju“, u Kosjeriću rekao da je grupa pojedinaca razorila institucije, pogazila zakone i prisvojila državu kao da je njihovo nasledstvo, pa sada prirodna bogatstva države rasprodaju u bescenje. „Najveći problem srpske ekonomije je korupcija. Nemamo ni policiju, ni tužilaštvo, ali ni sudstvo, jer su u funkciji zaštite stranaka režima i pojedinaca, a ne građana i države. Moramo da uspostavimo državu i sistem, kao i odgovornost. Nikada ovakav nivo korupcije i krađe nije postojao, jer su institucije mrtve“, ocenio je Aleksić. Istakao je da je Srbija ekonomski postala kolonija, jer je vlast, kako je rekao, shvatila da najbolje manipuliše ljudima ako kroz infrastrukturu predstavi kako se radi i gradi, a pošto ne može da vrati brojne kredite, počinje da predaje državno blago i suverenitet. „Istočna Srbija je bukvalno predata Kinezima. Tamo je u ovom momentu prijavljeno 12.500 Kineza koji rade, a u narednih nekoliko godina biće ih blizu 50.000. Tamo ne važe naši zakoni o radu, a policija nema nadležnosti nad kineskim radnicima, koji primaju veću platu nego naši radnici. Država je dala potpuno novo nalazište u vlasništvo kineskoj kompaniji Ziđin Majning“, dodao je on. Objasnio je da je reč o 2.000 hektara privatnih parcela koje su u katastru, preko noći, putem eksproprijacije, preneli u vlasništvo kineske kompanije, kao i da je u pitanju najveće nalazište zlata i bakra u Evropi i jedno od najvećih u svetu sa procenjenim rezervama od 14 miliona tona bakra i 300 tona zlata, odnosno više od 150 milijardi dolara. Aleksić je ocenio da je Zapadna Srbije samo kapija da cela Srbija postane rudarska kolonija. „U Loznici i Nedeljicama branimo celu Srbiju koja nema nikakve koristi od rudarenja. Ne postoji nijedna zemlja u svetu koja se primarno bavi rudarstvom, a da je bogata. Mi dobijamo samo otrovanu jalovinu, uništenu zemlju, zdravlje i živote i sprečavanje da se bavimo poljoprivredom i drugim delatnostima“, rekao je Aleksić u Kosjeriću. POVEZANE VESTI: Aleksić najavio da će „tužiti Vučića zbog neistina“, pozvao ga na televizijski duel Vesti 26. okt 2024 20 Vesti 26. okt 2024 20 Aleksić: Ljude je na blokade muka naterala, ova će energija tek da raste Vesti 19. okt 2024 8 Vesti 19. okt 2024 8","Aleksić: Vlast pretvara Srbiju u rudarsku koloniju, korupcija ostaje najveći problem",2024-10-29
"Vesna Lalić/Nova.rs Zahtevamo od institucija Republike Srbije hitnu reakciju i povlačenje Odluke o bližim uslovima i načinu vršenja kontrole banaka i posebne revizije banke iz 2015. godine, potvrđenu izmenama iz 2023. godine, Narodne banke Srbije a kojom je omogućena nezakonita praksa uvida u sve privatne podatke građana i pravnih lica u Srbiji, saopštilo je udruženje Građanske inicijative. Udruženje Građanske inicijative je pozvalo Poverenika za informacije od javnog značaja i zaštitu podataka o ličnosti da „sprovede detaljnu istragu o obimu zloupotrebe ovlašćenja NBS , kao i Narodnu skupštinu da pokrene parlamentarnu istragu o ozbiljnom kršenju ovog ustavnog prava građana“. Združene inicijative i pokreti: Ministarstvo nije izdalo rešenje o rušenju Starog savskog mosta Vesti 16. okt 2024 6 Vesti 16. okt 2024 6 „Odluka Narodne banke Srbije je protivna ustavnoj odredbi koja nalaže da se zaštita podataka o ličnosti uređuje isključivo zakonom (član 42. Ustava Republike Srbije). Time što je sebi dodelila ovlašćenje za pristup ličnim podacima građana kroz internu odluku, NBS je prekoračila svoja ovlašćenja i postupila suprotno Ustavu, jer ovakav pristup podacima nije zakonski regulisan već proizilazi iz internih akata“, navodi se u saopštenju. Kako se ističe, „odlukom donetom bez zakonskog osnova, NBS je omogućila sebi da kroz kontrolu nad bankama ima neometan pristup podacima o transakcijama i računima svih građana Srbije, bez ikakvih ograničenja“. „Ova praksa već je omogućila višestruke zloupotrebe, uključujući slučaj iz avgusta ove godine, kada su finansijski podaci organizacija civilnog društva dostavljeni provladinim tabloidima sa ciljem njihovog javnog diskreditovanja. Taj čin predstavlja eklatantan primer korišćenja privatnih podataka kao političkog oružja za gušenje kritičkog mišljenja i demokratskih principa“, stoji u saopštenju. Posledice ovakvog postupanja, kako se navodi – „duboko su zabrinjavajuće i dugoročne: kompanije, partije, organizacije i pojedinci su izloženi nelegalnom nadzoru, a svaka osoba u Srbiji može postati meta, uz nepostojanje ikakve zaštite“. „Ova odluka narušava i građanske i političke slobode i poslovno okruženje, čineći sve subjekte u Srbiji ranjivim na državne zloupotrebe“, ističe se u saopštenju Građanskih inicijativa. BIRN: Procenjuje se – u Srbiji između jedne i dve i po milijarde evra opranog novca Vesti 14. sep 2023 14 Vesti 14. sep 2023 14 Kako se dodaje – izveštaj o kršenju Ustava i zakona od strane Narodne banke Srbije poslat je međunarodnim institucijama, uključujući FATF i Moneyval koje se bave zloupotrebama u sistemu borbe protiv pranja novca i finansiranja terorizma. „Država Srbija je ponovo zloupotrebila ovaj sistem, ovaj put ne kršeći samo zakone, već i Ustav, kao alat za političku represiju i gušenje osnovnih sloboda. Pozivamo sve institucije da reaguju u skladu sa svojim ingerencijama i preporukama u izveštaju o zloupotrebi ovlašćenja Narodne banke Srbije, kako bi hitno zaštitile ustavom zagarantovana prava svih građana Srbije“, navodi se u saopštenju.",Građanske inicijative: Država zloupotrebljava privatne podatke svojih građana – NBS da hitno prekine nezakonit nadzor,2024-10-25
" Policija je u saradnji sa Posebnim odeljenjem za suzbijanje korupcije Višeg javnog tužilaštva u Novom Sadu presekla lanac nelegalne trgovine naftnim derivatima i uhapsila 17 osoba. Uhapšeni su uz pomoć carinskog službenika švercovali gorivo iz Severne Makedonije i preprodavali ga u Srbiji. Uhapšeni su J. B. (1996) iz Uba, odgovorno lice PD „Modestia“ DOO Trlić, D. P. (1974) iz Zemuna, odgovorno lice PD „EMD 2011“ Zemun, V. A. (1981) iz Grocke, odgovorno lice PD „VANA“ Zaklopača, A. S. (1978) iz Valjeva, odgovorno lice PD „Selenić Line“ DOO Klanica, D. D. (1977) iz Rume, odgovorno lice PD „Daldam 022 Šped“ DOO Platičevo, G. R. (1964) iz Pančeva, odgovorno lice PD “5. januar” DOO Omoljica i J. P. (1980) iz Novog Sada, odgovorno lice PD “Pantelić transport 021” DOO Novi Sad, zbog postojanja osnova sumnje da su izvršili krivično delo krijumčarenje, dok su D. B. (1987), D. J. (1993), M. L. (1963), D. M. (1998) svi iz Uba, G. A. (1969) i N. D. (1969) iz Jagodine, kao i J. P. (1992) iz Novog Sada, Z. R. (1965) i Č. R. (2000) iz Temerina i V. M. (1975) iz Despotovca, zbog postojanja osnova sumnje da su izvršili krivično delo krijumčarenje u saizvršilaštvu. Krivičnom prijavom će biti obuhvaćen i pedesetogodišnji muškarac koje se trenutno nalazi na izdržavanju zatvorske kazne. Osumnjičena odgovorna lica privrednih društava su, kako se sumnja, od 1. juna do 30. oktobra prošle godine, organizovali krijumčarenje dizel goriva iz Severne Makedonije u Srbiju cisternama koje su vozili ostali osumnjičeni. Ovo gorivo na Graničnom prelazu Preševo nije carinjeno, već je prikazivano da je u tranzitu, a potom na izlazu iz Srbije na Graničnom prelazu Batrovci prikazivano da cisterne navodno pune izlaze iz Srbije, iako su dizel gorivo prethodno „na crno“ prodali na teritoriji Srbije, u ukupnoj količini od 2.040.592 litara. Prelazak cisterni na GP Batrovci lažnim fakturisanjem, kako se sumnja, omogućavao je muškarac zaposlen u carinskoj službi za kojim se traga, a koji je na ovaj način pribavio korist uhapšenim odgovornim licima privrednih društava od oko 190.828.249 dinara, za koliko je oštećen budžet Republike Srbije. Izvršenim pretresima i proverama na više lokacija na teritoriji Srbije, policija je privremeno oduzela pet kamiona i pet cisterni. Osumnjičenima je određeno zadržavanje do 48 časova posle čega će, uz krivičnu prijavu, biti privedeni nadležnom tužilaštvu. Policija nastavlja rad na ovom slučaju i traga za još šest osoba.",Uhapšeni zbog šverca dizela iz Severne Makedonije i preprodaje u Srbiji,2024-10-26
"DCStockPhotography/ Policije Hrvatske i Bosne i Hercegovine uhapsile su osumnjičene za krijumčarenje oko 159 migranata, navodi se u saopštenju Evropola. U akciji koju je koordinisao Evropol , u utorak u Hrvatskoj i Bosni i Hercegovini , policije obe zemlje uhapsile su 16 krijumčara migranata. Smatra se da su osumnjičeni odgovorni za najmanje 12 incidenata u kojima je najmanje 159 migranata prokrijumčareno iz Bosne i Hercegovine u Hrvatsku preko reke Save. „Koristeći pretrpane čamce, osumnjičeni su svojevoljno ugrožavali živote i bezbednost migranata. Nakon prelaska reke, migranti su tajno prevoženi raznim vrstama vozila. Skrivajući ih u putničkim automobilima ili tovarnim prostorima transportnih vozila, kriminalci bi migrante vozili prema Sloveniji, Italiji, Nemačkoj i drugim zemljama EU“ navodi se u saopštenju. Procenjuje se da su kriminalci ovim aktivnostima zaradili najmanje 80.000 evra. Povezane vesti Policija zatekla 42 migranta u kamionu kod Niša, vozač pokušao da pobegne Vesti 24. okt 2024 0 Vesti 24. okt 2024 0 Fon der Lajen odbila da komentariše sporazum između Italije i Albanije Svet 23. okt 2024 0 Svet 23. okt 2024 0",Evropol: U Bosni i Hrvatskoj uhapšeno 16 krijumčara migranata,2024-10-24
"Tanjug/ AP/ Edvin Zulic Sud Bosne i Hercegovine je prihvatio mere koje je državno Tužilaštvo tražilo za petoricu osumnjičenih zbog terorističkog napada u Bosanskoj Krupi. Dževdetu Mujoviću, Muharemu Bajriću i Hajrudinu Šabiću određen je kućni pritvor, zabrana sastajanja sa ostalima osumnjičenim, kao i policijska provera tri puta sedmično. Rijadu Nahiću i Muhamedu Delaliću je zabranjeno napuštanja opštine u kojoj imaju prebivalište i uvedena policijska provera dva puta sedmično. Preostale dve osobe su bez ikakvih mera puštene na slobodu. Pripadnici Agencije za istrage i zaštitu BiH (SIPA) su krajem prošle sedmice u Bihaću i Bosanskoj Krupi uhapsili sedam osoba koje se dovode u vezu s maloletnikom koji je u policijskoj stanici u Bosanskoj Krupi ubio jednog policajca, a drugog ranio. Maloletniku čiji je napad zvanično okarakterisan kao teroristički, Opštinsku sud u Bosanskoj Krupi odredio je jednomesečni pritvor. Pročitajte i: Uhapšeni koji se dovode u vezu s terorističkim napadom u Bosanskoj Krupi predati Tužilaštvu BiH Region 28. okt 2024 0 Region 28. okt 2024 0 Među osumnjičenima za terorizam i službenik Policijske stanice Bosanska Krupa Region 28. okt 2024 2 Region 28. okt 2024 2 Određen pritvor maloletniku koji je ubio policajca, a drugog ranio u Bosanskoj Krupi Region 27. okt 2024 1 Region 27. okt 2024 1 Maloletni ubica policajca iz Bosanske Krupe ne može krivično da odgovara Region 25. okt 2024 3 Region 25. okt 2024 3",Mere protiv osumnjičenih u vezi s terorističkim napadom u Bosanskoj Krupi,2024-10-29
"Jedan od omiljenih stranih pisaca čitalačke publike je u Beogradu, gde premijerno predstavlja novi roman ""Ubistvo za prezauzete"". O neraskidivoj vezi sa Beogradom, čitaocima, knjigama, muzici i politici, ekskluzivno, gost Novog dana je britanski pisac Toni Parsons. „Mislim da u Srbiji postoji velika strast za knjigama, čitaoci ovde puno vole pisce, jako je pismena zemlja, imamo mnogo zemalja na Zapadu koje ne čitaju knjige, već gledaju filmove, ali u Srbiji to i dalje postoji“, priča Parsons. O tome da li prati srpsku književnu scenu, govori da nije stručnjak za srpsku knjževnost, ali napominje kako u Srbiji postoje izdavači poput Lagune koji sa velikom strašću objavljuju i stručnjošu prevode knjige. Njegov novi roman „Ubistvo za prezauzete“ ima svoju svetsku premijeru u Beogradu, a o tome zašto se baš odlučio za Beograd objašnjava: „Originalno je plan bio da objavimo knjigu u Velikoj Britaniji na leto, ali je to pomereno za januar sledeće godine. Laguna u Srbiji je htela da objavi knjigu, odlučili smo da ovde bude premijera. Ja sam toliko puno dobio od Srbije prethodnih godina, tako da je ovo bila šansa da uzvratim ono gostoprimstvo koje doživljavam već 50 godina“, priča Parsons. Sutra će ponovo potpisivati novi roman, a za Sajam knjiga u Beogradu govori da je to posebno mesto. „Sjajan je jer su ovde čitaoci toliko uključeni, nije kao u Frankfurtu ili Londonu, gde se više oseća kao da je neko groblje a ne sajam. Vi ovde (u Beogradu) možete lično da upoznate čitaoce, da imate interakciju sa njima. Zato je ovde sajam poseban“, objašnjava on. Pored književnosti, Parsons se bavi novinarstvom i redovno piše kolumne za magazin „Sun“ u Velikoj Britaniji. „Volim novinarstvo, volim nedeljne rokove koje imam, volim da vidim odštampano svoje ime. Znam da se svet menja, štampane novine izumiru, ali je to za mene i dalje uzbudljivo i jako važno, to je tačka odakle sam krenuo“, objašnjava on. U svojim kolumnama se bavi političkim temama koje se tiču Velike Britanije , kritičar je laburista, a o Bregzitu smatra da je bio greška. „Moje mišljenje je da je Bregzit bio greška, posebno u svetu gde imamo toliko ratova sada, gde nam je potrebno više ujedinjenja. Milsim da nema dovoljno koristi za nas, posebno za siromašne, obične ljude, za radničku klasu. Ono što ljudi odbijaju da priznaju je da je to bila greška. Ljudi smatraju da smo ostvarili neke koristi od Bregzita – to se odnosilo na vakcinaciju, ali to nije bilo dovoljno“, kaže Toni Parsons. Kada je reč o britanskom društvu, smatra da nije toliko podeljeno zbog Bregita jer je prošlo skoro deset godina. „Mislim da smo dosta ujedinjena i tolerantna zemlja, mislim da se ljudi dobro slažu iako svuda postoje sukobi, suprotstavljena mišljenja. Neki ljudi misle da imamo previše imigranata. Mnogi od nas imaju mešovite brakove, partnere koji su rođeni negde drugde… Mislim da smo dosta ujedinjena zemlja“, zaključuje on.",Toni Parsons za : U Srbiji postoji velika strast za knjigama,2024-10-25
"Novinarka televizije  Ksenija Pavkov dobitnica je regionalne nagrade Evropske unije za istraživačko novinarstvo, za dokumentarni film “U mreži”, u kom je istraživala kako funkcionišu kriminalne krijumčarske bande čije su žrtve izbeglice i migranti, a koje su godinama delovale na teritoriji Srbije. ""Do poslednjeg trenutka zapravo nismo znali ko je osvojio koje mesto"", istakla je Pavkov dodajući da je divan osećaj i važna potvrda kvaliteta. Nagrada je Kseniji Pavkov uručena sinoć u Ankari. Ovo je inače prva nagrada Evropske unije i istraživačko novinarstvo za televiziju . „Ja sam sinoć bila presrećna. Do poslednjeg trenutka zapravo nismo znali ko je osvojio koje mesto. Počeli su da najavljaju treće mesto, bilo mi je jasno, aha, to nisam ja. Drugo, shvatila sam pa ni ovo nije naš film i kad su najavili mene, ja sam toliko bila uzbuđena da ne bih sada ni znala da kažem šta je obrazloženje žirija. Čekam neko zvanično saopštenje da vidim kako su oni to obrazložili. Zaista je divan osećaj i važna potvrda kvaliteta rada kada stojiš rame uz rame sa kolegama i istraživačkim novinarima koje izuzetno ceniš“, rekla je Ksenija Pavkov. Istakla je da je to zajednička nagrada čitavog tima koji je radio na ovom filmu i to su snimatelji Aleksandar Milanović, urednica Maja Nikolić i montažer Igor Lakić. „Svi su oni zaista naporno radili sa mnom i evo ovo je potvrda da smo uradili dobar posao“, kazala je Pavkov. Ostali dobitnici nagrada su novinar BIRN-a Saša Dragojlo za priču Albanska veza: Kalašnjikovi raspiruju rat krijumčarskih bandi na severu Srbije, dok je treće mesto pripalo novinaru Ajdinu Kamberiju i novinarki Vanji Stojić za dokumentarni film ‘Brat’, koji donosi svedočanstvo o stradanju izbeglica na migrantskoj ruti. Novinarka TV  Ksenija Pavkov dobitnica regionalne nagrade EU za istraživačko novinarstvo Vesti 25. okt 2024 9 Vesti 25. okt 2024 9",Nagrađena novinarka  Ksenija Pavkov: Važna potvrda kvaliteta rada,2024-10-26
"Denis LOVROVIC/AFP Predsednik Hrvatske Zoran Milanović izjavio je danas u Makarskoj da je NATO misija podrške Ukrajini (NSATU) ratno delovanje u koje ne treba srljati. „Ne želim da učestvuju u tome ( hrvatski vojnici) i tu bi u principu s normalnom vladom i premijerom priča trebalo da završi“, rekao je Milanović novinarima u Makarskoj. On je dodao da se „tamo planira i sprovodi rat“ i da je „svejedno je da li se to radi u Visbadenu, Kijevu…“. Za razliku od Milanovića, koji je kao vrhovni komandant uskratio saglasnost na vladin predlog o učešću hrvatskih vojnika u NSATU, premijer Andrej Plenković podržava misiju i navodi da to ne znači uvlačenje u rat s Rusijom, jer će vojnici biti smešteni u Nemačkoj. Povezane vesti Severna Koreja zna da bi njene trupe mogle da dezertiraju u Ukrajini: Oštrim merama drži disciplinu Svet 24. okt 2024 14 Svet 24. okt 2024 14 Forbs: Ukrajina gađala dronovima ruske destilerije Svet 23. okt 2024 9 Svet 23. okt 2024 9 Zbog stava predsednika, vladajući su tražili da se o svemu izjasni sabor, ali je za danas zakazano glasanje, odloženo, jer vlada nije obezbedila potrebnu dvotrećinsku većinu glasova. O toj misiji se, prema predlogu vladajuće koalicije, glasa u paketu s još 12 predloženih misija. Milanović je novinarima u Makarskoj rekao da je odobrio 90 odsto misija u koje bi hrvatski vojnici trebalo da idu, ali ne ovu, jer je reč „o ratnom delovanju“, prenela je agencija Hina. On je ocenio da je oduka o tome da se glasa u paketu „pakosna“, jer zbog te odluke čekaju stotine hrvatskih vojnika koji treba da idu u druge misije. Predsednik Hrvatske je naglasio da Hrvatska treba humanitarno da pomogne Ukrajini i da bude s njom solidarna, ali da to ne znači da treba biti solidarna i s Vašingtonom ili Berlinom. Milanović je naglasio da ta misija NATO još nije krenula i da je zasad tu obavezu preuzelo samo devet država, pa je upitao vladu „gde je žurba“. On je naveo da se bliže američki izbori posle kojih bi se stvari mogle promeniti. Na najavu vlade da će na saborski odbor za odbranu doći zamenik generalnog sekretara NATO-a da bi dodatno pojasnio poslanicima šta je NSATU, Milanović je rekao da ne može „trgovački putnik“ iz Vašingtona i Brisela dolaziti nešto da objašnjava poslanicima koji su informisani. „Nemaju se šta strane zastave vešati po Saboru, samo hrvatska zastava u Hrvatskoj“, dodao je predsednik. Na krirtike vlade da se na sastanku NATO u julu nije usprotivio misiji, Milanović je odgovorio da je tamo samo doneta deklaracija u kojoj piše da će misija biti na teritoriji članica, „međutim NATO-ve strukture su istog trena počele planirati drugačije“. „Nisam ja taj kojeg su finansirali Rusi. HDZ su finansirali Rusi 2014. i 2015“, rekao je hrvatski predsednik odgovajući na tvrdnje HDZ da je proruski igrač. Plenković i Milanović, koji dolaze iz različitih političkih opcija, već dugo imaju narušene odnose koji se često lome na pitanjima odbrane i spoljnih poslova gde su vlada i predsednik sukreatori politika. Poslednji u nizu sukoba odvija se uoči redovnih predsedničkih izbora krajem godine na kojima će se Milanović boriti za novi mandat, dok je kandidat HDZ bivši član te stranke Dragan Primorac",Milanović: NATO misija podrške Ukrajini – ratno delovanje u koje ne treba srljati,2024-10-25
" Ginekolog iz Sremske Mitrovice, optužen za akušersko nasilje nad Maricom Mihajlović, udaljen je sa posla do pravnosnažnog okončanja krivičnog postupka koji se vodi protiv njega, navela je Opšta bolnica u Sremskoj Mitrovici u odgovoru Insajderu. Iz bolnice kažu da je protiv lekara pokrenut i disciplinski postupak, ali je on prekinut do okončanja krivičnog postupka, objavio je Insajder . Marica Mihajlović je u januaru ove godine optužila lekara bolnice u Sremskoj Mitrovici za akušersko nasilje zbog čega je, kako je tvrdila, nekoliko sati kasnije, njena beba preminula. Lekar M. M. je posle svedočenja porodilje uhapšen , a protiv njega je podignuta je optužnica zbog tri krivična dela, potvrdili su za Insajder iz Višeg javnog tužilaštva u Sremskoj Mitrovici. Lekar se tereti za teško delo protiv zdravlja ljudi, nesavesno pružanje lekarske pomoći, ali i zlostavljanje i mučenje. „Molila sam doktora da mi spasi bebu, vređao me, stiskao za vilicu“: Porodilja o gubitku devojčice nakon prođaja Vesti 19. jan 2024 269 Vesti 19. jan 2024 269 Grujičić o slučaju porodilje iz Sremske Mitrovice: Taksativno sve navedeno, opisuje se i nasilje Vesti 21. mar 2024 9 Vesti 21. mar 2024 9 Ministarstvo zdravlja: Nalazi komisije o bolnici u Sremskoj Mitrovici neće se saopštavati Vesti 21. mar 2024 4 Vesti 21. mar 2024 4",Udaljen s posla ginekolog iz Sremske Mitrovice optužen za akušersko nasilje,2024-10-25
 Auto moto savez Srbije (AMSS) apelovao je jutros na vozače da na vreme zamene letnje gume na vozilima.Saobraćaj je izmenjen na deonicama puteva na kojima su u toku radovi. Na naplatnim rampama nema zadržavanja. Na putničkim terminalima graničnih prelaza nema zadržavanja. Kamioni na graničnom prelazu Batrovci čekaju oko šest sati.,AMSS: Vreme je za zamenu letnjih guma na vozilima,2024-10-30
"KoSSev Četvorici mladića srpske nacionalnosti koji su uhapšeni početkom septembra zbog navodnog vređanja i napada na jednog policajca u Kosovskoj Mitrovici – ukinuta je mera kućnog pritvora, piše KoSSev. Ovo je za KoSSev potvrdila advokatica jednog od njih, Jelena Krivokapić. Njima je, objasnila je advokatica, za ovaj medi, ova mera ukinuta tako što je Apelacioni sud usvojio žalbe odbrane. „Apelacioni sud usvojio je naše žalbe, pa je ukinuo meru kućnog pritvora četvorici mladića“, navela je Krivokapić za KoSSev. Mera im je ukinuta, kako se navodi, počev od 24. oktobra (pre pet dana). „Oni će se sada braniti sa slobode. Ovo je jedna značajna pobeda jer su momci studenti i nisu bili u mogućnosti da prate nastavu na svojim fakultetima. Sada, dodaje, predstoji „borba dokazivanja da isti nisu učinili dela za koja se tereta. Najvažnije da su oni slobodni i da će se pojaviti na suđenju kada bude bilo zakazano“, istakla je advokatica za ovaj medij. Hapšenje mladića, optužbe za prekomernu upotrebu sile policije, protest Četvorica mladića, R.N. (2004), L.K. (2005), V.J. (2003) i M.M. (2005), uhapšena su 10. septembra, prema navodima policije, vređanja i napada na jednog policajca na mitrovačkom šetalištu. Sa druge strane, na mrežama su se tada pojavili snimci hapšenja koje se dogodilo više stotina metara dalje od šetališta, uz tvrdnje pojedinih građana da su mladići pre i tokom hapšenja tučeni. „Tortura i prekomerna sila“ na severu Kosova: Subotić opisao ponašanje policije, zakasnela reakcija Euleksa Vesti 28. okt 2024 5 Vesti 28. okt 2024 5 Da je najmanje jedan od njih navodno fizički zlostavljan od strane policije, kazao je tada i advokat Miloš Delević, a povodom istih tvrdnji, tada se oglasio i zamenik ombusmana Srđan Sentić, koji je naveo da u ovom slučaju postoje elementi kršenja ljudskih prava i nehumanog postupanja policije. Iz Kosovske policije su, međutim, negirali ove optužbe, uz naglasak da imaju pravo da primene silu ukoliko se osoba koja je predmet hapšenja tome opire. Mladićima je potom određeno zadržavanje do 48 sati, nakon čega im je određena mera kućnog pritvora u trajanju od mesec dana. Ovoj odluci prethodio je protest više stotina građana ispred policijske stanice na Severu, uz prisustvo predstavnika civilnog društva i političkih stranaka, koji su tražili da se mladići puste. 19. septembra, četvoricu mladića saslušali su iz Kosovskog policijskog inspektorata (PIK), u vezi sa istragom o postupanju policije u noći njihovog hapšenja. Ipak, 8. oktobra njima je produžen kućni pritvor, a još tada je njihova odbrana najavila žalbu.",Ukinut pritvor četvorici mladića uhapšenim prošlog meseca u Kosovskoj Mitrovici,2024-10-29
"Kancelarija za Kosovo i Metohiju U Briselu je završen trojni sastanak glavnog pregovarača Beograda Petra Petkovića, specijalnog izaslanika Evropske unije za dijalog Beograda i Prištine Miroslava Lajčaka i glavnog pregovarača Prištine Besnika Bisljimija. Pre trilateralnog sastanka, u okviru nove runde dijaloga Beograda i Prištine na nivou glavnih pregovarača, održani su sastanci Petkovića i Lajčaka, a potom i Lajčaka i Bisljimija, prenela je Radio-televizija Srbije. Kako je pre sastanka najavio portparol Evropske komisije Petar Stano, na dnevnom redu je potreba da hitno počne primena Ohridskog sporazuma i da se dve strane konačno dogovore oko napretka u dijalogu.","U Briselu završen trojni sasanak Petkovića, Bisljimija i Lajčaka",2024-10-24
" Ministar za javna ulaganja Darko Glišić najavio je da će na proleće biti izvršena rekonstrukcija vlade, ali i da će Srpska napredna stranka (SNS) uraditi ozbiljnu analizu po dubini i da neće biti ocenjivan samo rad ministara već i direktora javnih preduzeća, gradonačelnika, predsednika opština, članova veća. Dodao je gostujući na televiziji Pink je da ta analiza rezultata ne dolazi prerano i da je godinu dana od kada je formirana vlada, sasvim dovoljan period da se vidi ko je koliko i kako radio i koliko se trudio. „Prilikom analize rezultati će biti jedan od najbitnijih parametara. Naravno i ponašanje, rad, trud, odnos prema poslu, ali i državi, sve će to biti uzeto u obzir“, najavio je Glišić. Istakao je da je premijer Miloš Vučević najpozvaniji da uradi analizu i da će je on u saradnji sa predsednikom Vučićem uraditi, a da će se na proleće videti rezultati te analize. „Na nama je da iskoristimo vreme do proleće i maksimalno se potrudimo da nam rezultati budu što bolji“, istakao je Glišić. Podvukao je da će to biti prilika da se vidi ko je na krilima SNS došao u priliku da nešto radi i da li je opravdao poverenje koje mu je ukazano. „Biće to zaista ozbiljna analiza rezultata, ali i mana koje su se pojavile u funkcionisanju od lokalnih samouprava do vlasti na nacionalnom nivou“, rekao je Glišić. Naglasio je da će sve biti dobro sagledano, a greške otklonjene. „Imamo odgovornost pred građanima. Ovo nije naša slabost, već naš kvalitet i naša snaga. Šaljemo poruku da želimo još bolje da radimo i postižemo još bolje rezultate“, istakao je Glišić. Ružićevo gostovanje na  povod da se još jednom zapreti rekonstrukcijom Vlade Vesti 26. okt 2024 27 Vesti 26. okt 2024 27 Tabloidi proglasili novog državnog neprijatelja – samo zbog gostovanja na : „Ružić, a smrdi“ Vesti 25. okt 2024 31 Vesti 25. okt 2024 31 Osvrnuo se i na gostovanje potpredsednika Glavnog odbora Socijalističke partije Srbije (SPS) Branka Ružića na televiziji  koje je ocenio kao posrnuće. „Otišao je tamo i pokazao koliko je mali. Mislio je da ako zakuka kod Šolakovih medija da će ovamo neko nešto da mu da. Ali stvari tako ne funkcionišu“, rekao je Glišić. Dodao je da Ružić može slobodno da nastavi da gostuje po „Šolakovim medijima“ i da očekuje da ga uskoro vidi i u „Utisku nedelje“. „Očekujem da partija čiji je član pokaže da ima kičmu i da sankcioniše one koji se ponašaju na način na koji se ponašaju jer ugrožavaju naš odnos i državnu politiku koju zajedno formiramo i zajedno zastupamo“, podvukao je Glišić.","Glišić: Na proleće rekonstrukcija vlade, gostovanje Ružića na  „posrnuće“",2024-10-29
"Predstavnica komisije veštaka, koja je veštačila psihičko stanje i uračunljivost Uroša i Radiše Blažića, danas je u sudnici svedočila vrlo detaljno o nalazu te komisije. Utvrđeno je su oni oni bili u stanju uračunljivosti, kao i da je Blažić svesno počinio masovno ubistvo. Radi zaštite podataka o ličnosti, mi detalje nećemo prenositi, iako je javnost bila uključena u ovo ročište. Ono što možemo da kažemo je da su veštaci zaključili da su obojica optuženih bili u stanju uračunljivosti. S obzirom na to da su pojedini svedoci naveli tokom procesa da je Blažić koristio steroide, predstavnica komisije veštaka je rekla da im on to u razgovoru nije pomenuo, ali i da nije utvrđena zavisnost ni od alkohola ni od droge kod Uroša Blažića. Navela je svedokinja da ako je bilo šta uneo u organizam od navedenih supstanci, one nisu mogle imati nikakvog uticaja na okrivljenog u trenutku kritičnog događaja. Takođe je rekla i da je komisija zaključila da Blažić zločin nije počinio u afektu. U dvorište kuće Uroša Blažića bačena zapaljiva tečnost Vesti 28. okt 2024 20 Vesti 28. okt 2024 20 Nastavlja se suđenje Urošu Blažiću, planirano ispitivanje veštaka i prikazivanje video snimaka Vesti 28. okt 2024 3 Vesti 28. okt 2024 3 „Veštak je danas jasno objasnila i na bukvalno prosto pitanje da li je svojom slobodnom voljom i željom preduzeo što je preduzeo, odgovorila je da jeste… Sada, meni je žao da je eventualnost otvorila mogućnost nakon predočavanja onih poruka gde najavljuje da ide masakr. Znači, već ranije je izražavao volju, gde sam imao nameru da ga ispitam, pa bi možda nešto šire pričao. On se obratio na jedan način: ‘Tebi neću da odgovaram na pitanja’, malo onako drsko. Žao mi je, možda bi bilo i u njegovom interesu da odgovori na mnogo pitanja“, kaže Nebojša Perović, advokat jednog od oštećenih u slučaju Uroša Blažića. U sudnici su emitovana dva video snimka pronađena u telefonu Uroša Blažića. U jednom se vidi relolver koji kroz kuću, uz pojas, nosi Radiša Blažić, a u drugom Uroš Blažić sa svojim roditeljima, razgovara o njemu. Iz razgovora se čuje da je mlađi Blažić kupio legalni pištolj, ali da ga nije prijavio policiji. Međutim, u sudnici je rekao drugačije – da ga je kupio 2020. godine u Beogradu i odmah, istog dana, i prijavio. „Bilo je dosta govora o oružju koje je pronađeno u tom stanju, pregledani su svi snimci kojih je bilo. U odnosu na izveštaje vojske, obzirom da je to bio moj dokazni predlog, ja sam se izjašnjavao da po tački 1 izveštaj da je puška 7. aprila 2009. isporučena Jugoimport SDPR-u. Sud pribavi izveštaj šta je posle Jugoimport SDPR-u radio sa tom puškom i kako se ona našla ponovo u Srbiji, obzirom da se zna da oni oružje izvoze. Biće zanimljiv taj odgovor“, navodi Siniša Mašović, advokat koji zastupa porodice žrtava iz Malog Orašja. Suđenje Urošu Blažiću nastaviće se sredinom novembra.",Veštak utvrdio da je Uroš Blažić svesno počinio masovno ubistvo kod Mladenovca,2024-10-28
"/ Milos Momcilovic Na bahato ponašanje nadređenih u leskovačkoj fabrici ""Aptiv"", kao što je bacanje hrane radnika u kantu za smeće i vikanje, ukazali su iz Samostalnog sindikata ove fabrike u dopisu upućenom direktoru, u kojem napominju da će u slučaju da se opet dese slične situacije, o svemu obavestiti nadležne insitutucije i podneti krivične prijave, javljaju Južne vesti. Pitanja su poslata i menadžmentu Aptiva, ali odgovora još nema, pišu Južne vesti . U dopisu koji su iz Samostalnog sindikata „Aptiv“ objavili na društvenim mrežama, navode da su se obratili obaveštanje nadležnima u kompaniji 1. oktobra sa zahtevom za sastanak i mogućim temama, ali da nisu dobili povratnu informaciju i termin sastanka. Ističu još nisu ispravljene nepravilnosti na koje mesecima ukazuju kao što su neuplaćeni doprinosi, neprijavljena povreda na radu, neusklađivanje zarada i bahato ponašanje nadređenih. „Naime, nadređeni baca hranu radnika u kantu za đubre uz sugestiju ”da ako im treba, neka uzmu iz kante”, šutira gajbe i kutije, obraća se uz viku. Obaveštavamo Vas da će se sindikat u narednim sličnim situacijama obratiti eksternim insitutucijama i podnositi krivične prijave i obaveštavati policiju kod saznanja za slične incidente“, navodi se u dopisu. Na objavljivanje ovog dopisa reagovali su iz leskovačkog Gradskog odbora Stranke slobode i pravde navodeći da „nasilje nad radnicima u Leskovcu postaje pravilo, dok država ćuti“. „Ovakav čin bahatosti ne može ostati bez reakcije kako opet ne bi došli do situacije u kojoj, poput one u „Juri“, nadređeni žene gađaju stolicama. Jasno je da su vlastima jedini prioritet interesi stranih investitora, dok prava domaćih radnika ostaju na marginama. Ali, šta je sledeće ako je već dozvoljeno fizičko i psihičko nasilje? „, saopštili su iz SSP-a. Kažu da će tražiti odgovornost svih koji su omogućili ovakvu atmosferu u fabrikama u Leskovcu. Pitanja su poslata i menadžmentu Aptiva, ali odgovora još nema, pišu Južne vesti.",Šef leskovačke fabrike bacao hranu radnika u kantu za đubre,2024-10-25
" Poslanička grupa ""Pokret slobodnih građana - Demokratska stranka - Zajedno"" u Skupštini Vojvodine postavila je predsednici pokrajainske vlade Maji Gojković poslaničko pitanje da li će direktor Fonda ""Evropski poslovi"" Ognjen Dopuđ biti smenjen sa te funkcije zbog učešća u incidentu kod Rektorata Univerziteta u Novom Sadu. Pred početak današnje sednice vojvođanskog parlamenta, poslanik Pokreta slobodnih građana (PSG) Radivije Jovović kazao je da je ta poslanička grupa Skupštini Vojvodine uputila i zahtev za razrešenje Dopuđe. Jovović je rekao da je poslaničko pitanje Maji Gojković upućeno pisanim putem, a da im predsednik Skupštine Vojvodine Balint Juhas nije dozvolio da to urade na početku današnje sednice, nego tek na njenom kraju. Gruhonjić najavljuje tužbu protiv Nemanje Aleksića, novosadski advokat kaže da mu se nije prvi obratio Vesti 09. okt 2024 2 Vesti 09. okt 2024 2 „Očigledno je da ovoj vlasti nije lagodno da se otvoreno i javno priča o zahtevu za smenu i razrešenje Ognjena Dopuđe. Do kraja dana dobićemo odgovor od Maje Gojković da li se Pokrajinska vlada Srpske napredne stranke svrstava uz redove slobodne akademske zajednice, vladavine prava i demokratskog društva ili se svrstava uz redove batinaša, nasilnika i fašistoidinih političkih obračuna“, izjavio je Jovović. Direktor Fonda „Evropski poslovi“ Ognjen Dopuđ danas je za portal 021.rs rekao da je njegova moralna obaveza da podnese ostavku, ako bude osuđen za bilo šta. Dopuđ je predvodio grupu od dvadesetak u crno obučenih i maskiranih batinaša koji su 23. septembra napali studente koji su pokušavali da prekinu izbore za Studentski parlament Filozofskog fakulteta u Novom Sadu. Dopuđu je za fizički napad optužio student i član Pokreta slobodnih građana Srđan Đurić, navodeći da ga je Dopuđ udario, što se i vidi na video snimku koji je tog dana objavljen na društvenim mrežama.",Novosadska opozicija traži smenu Ognjena Dopuđe zbog incidenta u Rektoratu,2024-10-29
"/Tobias Arhelger Jesenji raspust za učenike osnovnih i srednjih škola trajaće dva dana, tačnije od ponedeljka 11. novembra do utoraka, 12. novembra, saopšteno je iz Ministarstva prosvete. Kalendar obrazovno-vaspitnog rada za školsku 2024/25. godinu predviđa 11. i 12. novembar nenastavnim danima, uoči državnog praznika Dan primirja u Prvom svetskom ratu. U sredu, 13. novembra 2024. godine, nastava se u svim školama izvodi prema rasporedu časova za ponedeljak.",Kada počinje dvodnevni jesenji rasput?,2024-10-29
"Goran Srdanov/Nova.rs U Specijalnom sudu nastavljeno je suđenje u objedinjenom postupku Jovanjica u kom se sudi vlasniku imanja na kom je pronađena jedna od najvećih plantaža marihuane u Evropi Predragu Koluviji i njegovim brojnim saradnicima, među kojima su i pripadnici bezbednosnih i tajnih službi. Iznošenje uvodnih reči završio je postupajući tužilac, a potpom je uvodno izlaganje počeo jedan od branilaca iz advokatskog tima Predraga Koluvije. Advokat Aleksandar Živanović počeo je negiranjem krivice svog klijenta za izvršenje svih krivičnih dela koja se Koluviji stavljaju na teret. Potom je je detaljno osporavao gotovo svaki od predloženih dokaza Tužilaštva za organizovani kriminal. Naglasio je da se odbrana „protivi i ne daje saglasnost za tek čitanje zapisnika sa saslušanja svih 30 svedoka u Tužilaštvu tokom istrage“, zato je predložio da se svi svedoci pozovu u sud kako bi se unakrsno ispitali ne bi li se ispravile „izopačena slika i posledice grubog medijskog izveštavanja kojim su satanizovani Predrag Koluvija i privredno društvo ‘Jovanjica'“. Kako je advokat naveo saslušanja u istrazi su tajna i javnost je isključena, a pojedini delovi su ipak objavljivani, zbog toga je predložio da se umesto čitanja iskaza, ukoliko svedoci ne budu pozvani u sud, emituju audio-vizuelni zapisi sa tih njihovih saslušanja u istrazi. Cilj koji advokat Živanović želi da postigne, kako je objasnio, je prikazivanje ponašanja tužioca na saslušanjima, a na koje je imao niz primedbi. Neke od primedbi su da je 18 od 30 svedoka tokom istrage ispitano suprotno Zakoniku o krivičnom postupku, te da ih je tužilac navodno navodio da inkriminišu optužene u postupku, da ih je „ometao i prekidao dok su odgovarali, a da je primedbe odbrane ignorisao i da je odbrana mogla da postavi pitanje svedocima samo onda kada je tužiocu to odgovaralo“. Takođe, advokat Živanović je u sudnici rekao da je tužilac svedocima navodno postavljao sugestivna pitanja i navodio ih na odgovore i upozoravao određene svedoke da ne smeju da odgovore na određena pitanja radi poštovanja službene tajne ili zato što je reč o strogo poverljivim dokumentima. Među brojnim predloženim dokazima Tužilaštva koje je branilac prvooptuženog Koluvije osporavao su i nalazi veštačenja telefona optuženih. Predložio je da novi veštaci urade nova veštačenja, jer kako je rekao „veštačačenja su urađena neprofesionalno i nalazi ne odgovaraju istini“. Koluvija: Optužnica za Jovanjicu 2 su sabrana dela Žila Verna Vesti 29. okt 2024 2 Vesti 29. okt 2024 2 Tužilac Drecun: Učesnici „Jovanjice 2“ pokušavali da stopiraju istragu i diskredituju policijske inspektore Vesti 29. okt 2024 5 Vesti 29. okt 2024 5 Novi Koluvijin biznis: Rakija od kanabisa Ekonomija 18. okt 2024 143 Ekonomija 18. okt 2024 143 Takođe osvrnuo se i na pronalazak falsifikovanog Rešenja Vojnoobaveštajne agencije na imanju „Jovanjica“, za koji je naveo da je „podmetnut kako bi se stvorila veza između Predraga Koluvije i VOA, odnosno Ministarstva odbrane i Vojske Srbije“. Podsetimo, dokumentom VOA iz oktobra 2019, za koji je veštačenjem utvrđeno da je falsifikat, Predrag Koluvija se, kao potpukovnik, ovlašćuje za obavljanje svih zadataka koji se tiču saradnika Miodraga Poznana, sa nadimkom „Stolar“. Njega je septembra 2019. godine Viši sud u Vranju prvostepeno osudio na šest godina zatvora zbog neovlašćene proizvodnje i stavljanja u promet opojnih droga, a reč je o kanabisu proizvedenom u „Jovanjici“. Sve to je urađeno sa ciljem da Koluvija na teritoriji Niša utiče na ukidanje presude Poznanu, piše u optužniciu kojoj se navodi i da su veštaci tokom istrage utvrdili da potpis na pomenutom rešenju, koji su policijski inspektori prilikom pretresanja pronašli u fioci stola u kancelariji na imanju Jovanjica, ne odgovara autentičnom potpisu direktora VOA, brigadnom generalu Zoranu Stojkoviću, da ni pečat na tom rešenju nije originalan, ali i da veštaci nisu mogli da utvrde ko je falsifikovao Stojkovićev potpis. O tom dokumentu je pred tužiocem za organizovani kriminal tokom istrage govorio inspektor Slobodan Milenković. Među optuženima su uglavnom pripadnici policije i bezbednosnih službi, koji se sumnjiče da su obezbeđivali imanje Jovanjica i da su Koluviji dok je ilegalno uzgajao marihuanu, dostavljali poverljive informacije iz policije, kao i falsifikovane službene isprave. Optuženi Saša Vujisić, pripadnik VOA koji je sve vreme u bekstvu, je kako tužilaštvo tvrdi Koluviji predao kožnu fasciklu plave boje sa natpisom „Vojnoobaveštajna agencija“, sa upravo ovim lažnim rešenjem. Vujisić u vreme veštačenja nije bio u zemlji, a Nacionalni centar za kriminalističku forenziku nije mogao da utvrdi da li je on falsifikator. Inače, inspektor Dušan Mitić je tokom svog svedočenja u postupku Jovanjica govorio o Koluvijinim kontaktima i sa Vujisićem i sa Stojkovićem. Pomenuo je i da je pripadnik VOA Saša Vujisić rekao načelniku Slobodanu Milenkoviću, koji je bio na čelu Četvrtog odeljenja koje je razotkrilo „Jovanjicu“, da je to zajednički projekat BIA i Vojske. Zatim je ispričao i da je video u Koluvijinom telefonu i njegovu prepisku sa direktorom VOA i da je ta komunikacija, za razliku od one sa tadašnjim direktorom BIA Bratislavom Gašićem, bila odmerena.",Advokat Koluvije: Mediji stvorili izopačenu sliku o Koluviji i „Jovanjici“,2024-10-30
" Može li se živeti ponovo u Donjoj Jablanici nakon poplave? Preti li kamenolom i dalje? Odgovore na ova pitanja meštani pogođeni poplavom, kažu, od nadležnih nisu dobili. Zbog toga su zakazali sastanak Saveta mesne zajednice, a pozvali su i načelnika. Ako ne dobiju konkretne odgovore najavljuju blokiranje magistralnog puta. Svaki novi dan u Donjoj Jablanici mirniji je od prethodnog. Sada su tu samo dve mašine koje rade na raščišćavanju. Šteta na svim objektima još nije popisana. U toku je utvrđivanje poljoprivrednih gubitaka. I danas je kod svoje uništene kuće porodica Hindić, piše  Sarajevo . Ninov brat je stradao u poplavama, a on se sa suprugom jedva izvukao iz objekta. Bili su u mulju, gubili su svest. Ne planiraju ovde da žive, iako nemaju nikakve informacije o tome da li će njihova kuća biti srušena, sanirana, kao i da li će novu kuću izgraditi za njih. Meštani Donje Jablanice najavili proteste nakon poplava i klizišta Region 28. okt 2024 0 Region 28. okt 2024 0 Otac i ćerka koji su izgubili sve u poplavama ponovo će imati krov nad glavom Region 14. okt 2024 0 Region 14. okt 2024 0 „Pa tek su ankete napravljene, nude kolektivni smeštaj, kontejnere. Neko će pristati, a neko neće. Prešlo se na ručno čišćenje jer nemamo gde da otpad odlažemo. Mehanizacija je stala. Tako da rešavaju, mislim nije ni do koga, samo je do prostora da se odloži. Ne možemo nikoga da krivimo“, kazao nam je Nino Hindić. Savet Mesne zajednice Donja Jablanica zakazao je sastanak u sredu u 18 sati. Očekuju dolazak opštinskog načelnika, kao i odgovor na ključno pitanje: da li je procenjena sigurnost kamenoloma i da li je moguće pokretanje preostalog kamenja? „U narodu je velika nesigurnost jer je još dosta materijala gore ostalo, a zatrpani su cevi gde su ulice i to, ništa nije očišćeno. To treba dobro očistiti jer nam dolazi voda sa svih strana ovde. To je prioritet“, smatra Smajo Tufek. Stanovnici osećaju da ogroman angažman cele države počinje da slabi. Boje se da će ostati sami i da njihovi problemi neće biti rešeni. „Mnogi poslovi koji se rade treba struka da radi i da idu svojim tokom, a ovako sam primetio da neke stvari idu s brda s dola. Na primer, ide – ‘ovaj je ovom prijatelj’, i tako dalje, da se odradi preko reda. Za mene je sve to… ma samo neka se radi. Očekujemo da se ovo očisti i da se selo vrati u normalu“, dodao je Himzo Begović. Ali, tu su i dalje humani ljudi koji žele da pomognu ugrožnima. „Došao sam da dam svoju podršku, moje dece, prijatelja, kolega i da se zahvalim šefu Otu Hiršu koji je sam dao hiljadu evra za ovaj narod ovde i da podelim narodu“, naveo je Fadil Imširović. Neverovatna je upornost pojedinih meštana da očiste svoju kuću iako je devastirana u potpunosti. Kažu da ih jednostavno nosi poriv da sve vrate u nekadašnje stanje. Pruga koja prolazi kroz ovo naselje daleko je od toga. Nakon što je blato očišćeno s tog dela kao da je sve stalo. Dvadesetčetiri dana od katastrofa, a pruga i dalje visi u vazduhu. Ništa nije urađeno u međuvremenu. Na terenu ne primećujemo radove ni radnike, iako je poznato kako su velike štete s obzirom na to da je prekinut železnički saobraćaj. Trpi ekonomija i trpe brojne firme jer se bitna roba ne prevozi iz Luke Ploče. „Dostupnost koksa, jednog od ključnih sirovinskih materijala za naš proizvodni proces, postaje ozbiljan izazov. Kao što je GIKIL, naš glavni dobavljač koksa obelodanio, oni već trpe posledice ove situacije, smanjujući svoje kapacitete proizvodnje. Trenutno se vrši transport putem kamiona, što za nas znači povećane troškove transporta. To je novi finansijski udar na naše poslovanje“, istakli su iz kompanije Arcelor Mittal Zenica. Tako su zbog pruge i poslovanja kompanija “u vazduhu”. Ranije su iz Železnica Federacije Bosne i Hercegovine najavili da će sve biti urađeno u naredna dva ili tri meseca. Na upit  o tome šta se trenutno radi i kakve se aktivnosti preduzimaju da tako i bude – iz Železnica i Autoputeva Federacije BiH nismo dobili odgovor.",Pruga i dalje visi u vazduhu: Meštani Jablanice nesigurni da li je kamenolom bezbedan,2024-10-28
"NBS Guvernerka Narodne banke Srbije (NBS) Jorgovanka Tabaković ocenila je danas da je srpska privreda pokazala otpornost na negativne efekte višedimenzionalne globalne krize i da je očuvana makroekonomska i finansijska stabilnost. Ona je na sastanku Međunarodnog monetarnog i finansijskog komiteta u Vašingtonu kazala da se uspeh Srbije ogleda u ;rastu zaposlenosti i zarada, rekordnim deviznim rezervama zemlje i održivoj opadajućoj putanji javnog duga. Povezane vesti Tabaković: Srbija ušla u red zemalja koje su posebno važne na svetskoj investicionoj mapi Ekonomija 05. okt 2024 62 Ekonomija 05. okt 2024 62 Jorgovanki Tabaković povećana plata za 100 hiljada dinara Ekonomija 09. sep 2024 153 Ekonomija 09. sep 2024 153 U ;saopštenju NBS navedeno je da je guvernerka kazala da je sve to postignuto zahvaljujući ;odgovornom vođenju ekonomske politike i pre krize i tokom nje, preduzetim strukturnim reformama i činjenici da je znatno povećana diversifikacija srpske privrede. „Činjenica je da odluke ekonomske politike donosimo u sve neizvesnijim globalnim uslovima. Zbog toga je važno što smo u Srbiji na vreme, proaktivnim delovanjem i dobrim politikama obezbedili brojne zaštitne mehanizme, koji su preduslov za brze reakcije na brojne šokove s globalnog tržišta“, navela je Tabaković. Delegacija NBS je od 21. oktobra do danas bila u Vašingtonu na Godišnjoj skupštini Odbora guvernera Međunarodnog monetarnog fonda (MMF) i Grupacije Svetske banke gde je prisustvovala brojnim sastancima.",Tabaković: Srpska privreda pokazala otpornost na negativne efekte višedimenzionalne globalne krize,2024-10-26
"printscreen  Pokret Mi - snaga naroda objavio je danas da su došli do šokantnih informacija da javno komunalno preduzeće Beograd put, pod sumnjivim okolnostima, fiktivno iznajmljuje bager od kuma tehničkog direktora Aleksandra Svilara već dve godine, ""i to po sramotnoj ceni od 50 miliona dinara"". Svilar je, kako se navodi, zbog tog posla kooptiran u SNS opštinski odbor Zvezdare, a njemu je obećano mesto direktora Beograd puta. Povezane vesti Imenovani novi v.d. direktori „Infostana“, „Beograd-puta“, „Beogradskog vodovoda“… Ekonomija 01. jul 2024 11 Ekonomija 01. jul 2024 11 Direktor Beograd-puta osmislio novu metodu saniranja rupa, krpiće se 130 dnevno Auto 18. jul 2019 Auto 18. jul 2019 Istražujući ovu situaciju, otkrili smo da je Beograd put raspisao dve javne nabavke u kojima se uvek pojavljuje samo jedan ponuđač. Prvi ugovor sa firmom Gradcoop zaključen je 5. septembra 2023. godine na iznos od 19.955.500 dinara bez PDV, dok je drugi potpisan 18. juna 2024. na iznos od 29.921.000 dinara. U oba slučaja, Gradcoop je bio jedini ponuđač, a ponuđena vrednost bila je smešno manja od 0,3 odsto od procenjene vrednosti, navodi u saopštenju taj pokret. Prema oceni te organizacije, koju predvodi Branimir Nestorović, ti podaci ne ostavljaju prostor za sumnju – jasno je da se radi o organizovanoj korupciji, jer te mašine gotovo da nisu radile, a plaćene su kao da su bile aktivno korišćene, pa to „predstavlja groteskno trošenje novca poreskih obveznika, pri čemu bi za ovakvu svotu mogla da se kupe dva ovakva bagera“. Pokret Mi – snaga naroda najavio je da će podneti krivičnu prijavu protiv odgovornih osoba, kako bi zaštitili interese građana i osigurali odgovornost onih koji su zaduženi za upravljanje javnim sredstvima.",Mi – snaga naroda: Beograd put fiktivno iznajmljuje bager od kuma tehničkog direktora – za 50 miliona dinara,2024-10-30
" Nekoliko udruženja poljoprivrednih proizvođača najavilo je danas protest koji će biti održan u petak, 1. novembra. Oni su nezadovoljni odlukom Ministarstva poljoprivrede koje je juče sa šest udruženja potpisalo novi sporazum kojim će se smanjiti subvencije za sertifikovano seme sa 17.000 dinara po hektaru na 10.000 dinara za ovu godinu. Udruženja koja su najavila protest su Udruženje poljoprivrednika Stig, Brestovački ratari, Složni pidikanci, Udružnje proizvođača mleka Šumdije i Pomoravlja, Udruženje Severni Banat i Kikinda. Ministarstvo i poljoprivrednici potpisali sporazum: Isplata i dodatnih 10.000 dinara Ekonomija 27. okt 2024 32 Ekonomija 27. okt 2024 32 Oni su u julu ove godine, takođe potpisali sporazum sa Ministarstvom poljoprivrede , ali o isplati 17.000 dinara za sertifikovano seme koliko je i bilo obećano razgovorom poljoprivrednika nakon protesta 2023. godine u maju i oktobru sa tadašnjom premijerkom Anom Brnabić. U sporazumu je predviđeno i ubacivanje parcela sa nerešenim vlasništvom u e- agrar, a koje se obrađuju kako bi poljoprivrednici mogli da dobiju subvenciju, zatim uređenje berze i učešće poljoprivrednika u izradi strategije razvoja poljoprivrede za naredh deset godina. Predsednik udruženjan „Stig“ Nedeljko Savić rekao je danas za Betu da predstavnici tih druženja nisu juče ni pozvani na razgovor u Ministarstvu poljorivrede, povodom nove ponude i da ne razume odluku Ministarstva da potpiše novi, izmenjeni sporazum sa drugom grupom udruženja. „Neprihvatljivo je da Ministarstvo potpiše novi sporazum nakon što je prvi potpisalo sa nama“, rekao je Savić. Dodao je da će protesti poljoprivrednika tih udruženja koja nisu pozvana na razgovor biti u mestima gde graviraju ti poljoprivrednici, da će blokada saobraćaja trajati jedan sat i ako Ministarstvo ne preduzme ništa kako bi realizalo sporazum koji je potpisalo sa tom grupom udruženja da će se protesti nastaviti. Udruženja poljoprivrednika Subotice, Savez udruženja poljoprivrednika Banata, Udruženje poljoprivrednika Aradac, Inicijative za opstanak poljoprivrednika Srbije, Udruženja građana „Dolovački paori“ i Udruženje Banatska crnica potpisali su juče sporazum sa Ministarstvom poljoprivrede o isplati 10.000 dinara za sertifikovano seme (umesto 17.000 dinara koliko je ranije dogovoreno), ali svima koji su ostvarili pravo na osnovni podsticaj od 18.000 dinara. Poljoprivrednici tih udruženja su pregovore započeli nakon protesta pre mesec dana, sa zahtevom da im se isplate subvencije, dogovorene prošle godine, sa tadašnjom premijerkom Anom Brnabić. Tada su tražili ukidanje akcize na dizel, a država je umesto toga samo smanjila taj porez za 50 dinara po litru, što su prihvatili, ali nisu odustali od zahteva da se potpuno ukine u 2025. godini. Takođe tada je dogovoreno da se uredi robna berza i omogući izdavanje robnih zapisa, formirana je radna grupa koja se sastala nekoliko puta i nakon parlamentarnih i predsedničkih izbora u decembru prošle godine prestala da radi, iako je ista koalicija pobedila na izborima i produžila kontinuitet vlasti. Tada su poljoprivrednici tražili i povoljne kredite i rešavanje problema dugova prema Fondu za penzijsko-invalidsko osiguranje o čemu do danas skoro da nije bilo ni reči. Juče je usaglašeno da će se, izmenom Zakona o podsticajima u poljoprivredi i ruralnom razvoju propisati regres za 2025. godinu za sertifikovano seme u iznosu do 17.000 dinara po hektaru, što znači da će, ako seme bude jeftinije, da će subvencija biti isplaćena prema računu, a ako bude skuplje da će poljoprivrednik doplatiti razliku. Sporazumom je predviđeno i da će javni poziv za podnošenje zahteva za ostvarivanje prava na regres za sertifikovano seme biti raspisan najkasnije do kraja aprila 2025. godine i da će se isplatiti svi uredno podneti zahtevi u roku od 30 dana. Sporazum predvđa i isplatu osnovnog podsticaja u biljnoj proizvodnji u 2025. godini, u iznosu od 18.000 dinara po hektaru, najkasnije do 1. aprila 2025. godine. Ta udruženja su tražila potpuno ukidanje akcize na dizel u sledećoj godini, ali sporazumom je određeno da će Ministarstvo poljoprivrede sa predstavnicima Ministarstva finansija razmotriti mogućnost izmene zakona i povećanja iznosa povraćaja akcize. Jedna od tačaka Sporazuma odnosi se na to da će sastav Radne grupe za koordinaciju aktivnosti unapređenja robno – tržišnog poslovanja poljoprivrednim proizvodima biti ažuriran, te da će u njenom radu aktivno učestvovati i predstavnici Ministarstva poljoprivrede i predstavnici udruženja poljoprivrednika. Ta udruženja su tražila i povoljne kredite, a sporazumom je predviđeno da se obrate bankama u kojima imaju otvorene račune, „u cilju dogovora oko olakšica u otplati kredita kako bi se omogućio dodatni grejs period ili produženja roka otplate kredita, a na osnovu dopisa koji je Narodna banka Srbije uputila dana 8. marta 2024. godine svim bankama, sa ciljem da ponude ustupke poljoprivrednicima“. Ministarstvo poljoprivrede se obavezalo i da će kontinuirano razgovarati sa predstavnicima banaka o mogućnosti uvođenja moratorijuma na poljoprivredne kredite po zahtevu poljoprivrednika. Sporazumom je određeno i da će Radna grupa za utvrđivanje modaliteta za rešavanje problema korišćenja poljoprivrednog zemljišta na kome nisu rešeni imovinsko – pravni odnosi, „u cilju ostvarivanja prava na podsticaje nastaviti sa radom, a Ministarstvo poljoprivrede će nakon završetka javnog poziva za evidentiranje faktičkog obrađivanja poljoprivrednog zemljišta, koji je raspisan ; 15. oktobra 2024. godine, uraditi analizu finansijskih efekata i razmotriti mogućnost izmene Zakona o poljoprivredi i ruralnom razvoju“. Takođe, utvrđeno je i to da će se najkasnije do kraja oktobra 2024. godine isplatiti svi uredno podneti zahtevi na osnovu Uredbe o finansijskoj podršci poljoprivrednim proizvođačima šećerne repe, roda 2023. godine. U Sporazumu, kako je objavilo Ministarstvo poljoprivrede navedeno je da će „udruženja poljoprivrednika koja su potpisnici Sporazuma svu komunikaciju sa Ministarstvom poljoprivrede u budućnosti nastaviti mirnim putem, bez izlaska na ulice i blokiranja, kao i to da u slučaju poštovanja odredbi ovog sporazuma neće postavljati dodatne zahteve“. Na niz ustupaka u odnosu na dogovore iz prošle godine poljoprivrednici tih udruženja pristali su, kažu zbog toga što država, iako je kraj godine, nije ispunila obećanja iz prošle godine, a zbog velike suše nemaju novac za jesenju setvu.","Neka udruženja poljoprivrednika ipak protestuju 1. novembra, nisu bili ni pozvani na pregovore",2024-10-28
"/Robert Petrovic Prosečna avgustovska neto plata u Srbiji iznosila je 96.649 dinara, a razlike u primanjima po gradovima i opštinama su velike, tako da je najveća prosečna plata koja je zabeležena u beogradskoj opštini Stari grad i iznosila 170.304 dinara, dva i po puta veća od najmanje prosečne plate a ona je zabeležena u Bojniku i iznosila je 64.355 dinara. Podaci Republičkog zavoda za statistiku pokazuju da je gledano po regionima, najveći prosek zabeležen u Beogradu, 121.932 dinara, sledi Vojvodina sa 91.575 dinara, Južna i Istočna Srbija, 83.292 dinara, dok je najmanji prosek ostvaren u Šumadiji i Zapadnoj Srbiji, 81.254 dinara. Posmatrano po gradovima i opštinama, prosek veći od 100.000 dinara, ostvarilo je 11 beogradskih opština i to Voždovac, Zvezdara, Zemun, Lazarevac, Novi Beograd, Palilula, Rakovica, Savski venac, Stari grad i Čukarica a izvan Beograda Novi Sad, Bor, Majdanpek i niška opština Medijana. Na listi mesta sa najnižim primanjima, a koja su bila manja od 70.000 dinara našlo se desetak opština, a među njima su osim pomenutog Bojnika bili i Vlasotince, Lebane, Crna Trava, Gadžin Han, Vranjska Banja, Vladičin Han.","U kojim opštinama su najveće, a u kojim namanje plate",2024-10-27
"MUP Srbije Požar u hali površine 1000 metara kvadratnih mlekare Kuč u Kragujevcu je lokalizovan, a 13 vatrogasnih vozila je trenutno na terenu, saopštio je MUP Srbije. Potpredsednik Vlade Srbije i ministar unutrašnjih poslova Ivica Dačić izjavio je da je danas u 12.39 časova dobijena dojava da je u Ulici Zore Jovanović, u naselju Vinogradi u Kragujevcu došlo do požara u proizvodnoj hali mlekare „Kuč kompani“. „Danas u 12.39 časova dobijena je dojava da je u Ulici Zore Jovanović, u naselju Vinogradi u Kragujevcu, došlo do požara u proizvodnoj hali mlekare „Kuč kompani“. Dolaskom vatrogasaca-spasilaca na lice mesta u 12.49 časova, ustanovljeno je da gori hala površine 1000 metara kvadratnih. Požar je lokalizovan u 14 časova i stavljen pod kontrolu a vatrogasci-spasioci su i dalje na licu mesta gde će ostati dok požar u potpunosti ne bude ugašen“, izjavio je Dačić. MUP Srbije MUP Srbije MUP Srbije MUP Srbije MUP Srbije MUP Srbije Kako je dodao, upožaru, prema dosadašnjim informacijama, nema povređenih i nastradalih lica. U gašenju požara trenutno je angažovano 30 vatrogasaca-spasilaca sa 13 vozila, kao i pripadnik Dobrovoljnog vatrogasnog društva Kragujevac sa jednim vozilom, dve cisterne JKP „Šumadija“ sa četiri radnika, dve cisterne JKP „Vodovod i kanalizacija“ sa četiri radnika i radnici „Elektrošumadije“, dodao je Dačić, stoji u saopštenju MUP-a Srbije.","(FOTO) Požar u mlekari Kuč u Kragujevcu lokalizovan, 13 vatrogasnih kola na terenu",2024-10-25
"/Stokkete Internet je riznica najraznovrsnijih informacija, osim onih najbitnijih - o radu organa javne uprave. Teorijski, građani mogu doći do podataka od javnog značaja ako ih zatraže od državnih institucija, ali u praksi one sve češće iznalaze „kreativne“ načine kako da informacije zadrže za sebe. To je trend u celom svetu u poslednjih nekoliko godina, a u Srbiji se taj mehanizam „usavršava“ već čitavu deceniju. Dakle, može se reći da smo u nečemu trendseteri. Nažalost, to „nešto“ predstavlja pretnju po demokratiju i veoma plodno tlo za razvoj korupcije, piše magazin Biznis i finansije. Pravo na pristup informacijama od javnog značaja obezbeđuju različiti mehanizmi koje države uspostavljaju kako bi građanima omogućile da dobiju željene informacije od državnih organa, institucija i javnih preduzeća. Dakle, od svih onih čiji rad finansiraju. Bertolini: Srbija ima dobar zakonski okvir kada se radi o slobodnom pristupu informacijama – problem primena Vesti 06. sep 2024 0 Vesti 06. sep 2024 0 Od 1992. godine, kada je usvojena Deklaracija u Riju, ovo pravo je prepoznato kao ključni element održivog razvoja. Stoga su ga mnoge države unele u svoje zakonodavstvo. Prema podacima britanske neprofitne organizacije Article 19, čak 91 odsto svetske populacije trenutno živi u zemlji u kojoj može zvanično da zatraži podatke od javnog značaja od države ili jedinica lokalne samouprave. Ta mogućnost u Srbiji postoji od 2004. godine, kada je stupio na snagu Zakon o slobodnom pristupu informacijama od javnog značaja. On je građanima, civilnom sektoru, medijima i drugim zainteresovanim stranama omogućio da zvaničnim putem zatraže podatke o radu organa javne uprave i javnih preduzeća, u skladu sa razvojem „slobodnog demokratskog poretka i otvorenog društva“. No, kada se sagleda koliki smo napredak ostvarili na ovim poljima u prethodne dve decenije, čini se da čuveni grafit „Demokratiju nemamo, uzmite nešto sa roštilja“ bolje od svake stručne analize opisuje otvorenost naše države, piše magazin Biznis i finansije . Misteriozni javni sektor Istini za volju, pomenuti zakon jeste doneo neke pomake, barem na početku njegove primene. „Napredak je bio vidljiv u prvih deset godina, uspostavljani su dobri standardi, a javni i civilni sektor su radili zajedno na unapređenju ovog zakona. Međutim, u poslednjoj deceniji primećujemo nazadovanje na ovom polju, sve učestaliju zloupotrebu propisa kod organa vlasti i zatvaranje institucija“, rekla je Ana Toskić Cvetinović, izvršna direktorka organizacije „Partneri Srbija“ na konferenciji „Budućnost slobode informacija”, koju je ova neprofitna organizacija realizovala uz podršku Biroa za međunarodnu borbu protiv narkotika i sprovođenje zakona (INL) i Delegacije Evropske Unije u Srbiji. Koliko su građanima Srbije informacije od javnog značaja zaista dostupne pokazuju podaci o radu Poverenika za informacije od javnog značaja i zaštitu podataka o ličnosti. Poverenik je nezavisni organ kojem se građani mogu obratiti ukoliko ne dobiju tražene informacije od javnog sektora. Kada građanin to učini, poverenik proverava osnovanost njegove žalbe i, ukoliko je ona osnovana, nalaže organu na koji je upućena žalba da informacije dostavi tražiocu. Ako organ to ne uradi, što je česta praksa u Srbiji, poverenik mu može propisati kaznu u visini između 20.000 i 100.000 dinara. Problem je što se kazna plaća novcem poreskih obveznika, pa se tako sredstva samo prebacuju sa jednog javnog računa na drugi. To može biti jedan od razloga što institucije finansirane iz budžeta nisu revnosne u izveštavanju javnosti o svom radu, ali sigurno nije jedini. Praksa iz drugih zemalja pokazuje da dostupnost informacija umnogome zavisi i od političke volje aktuelne vlasti. „Mi vidimo da se građani, mediji i NVO sve češće žale na otežan pristup informacijama. U prvim godinama nakon osnivanja institucije Poverenika, stopa izvršenja njegovih odluka u javnim organima prelazila je 90 odsto a danas iznosi tek 74,83 odsto“, objavio je na konferenciji Nikola Bertolini, šef Odeljenja za saradnju Delegacije Evropske unije u Srbiji. Škrti u informacijama, bogati u korupciji Ovakva situacija ne odgovara ni građanima koji žele da prate rad javne uprave, ali ni medijima kojima je informisanje javnosti posao. „Mi redovno šaljemo zahteve za koje unapred znamo da neće biti ispunjeni. Institucije najčešće na te zahteve odgovore na kraju roka od 15 dana, tako što zatraže dodatnih 40 dana. Posle isteka tog roka, obično ne dobijemo tražene informacije pa se obraćamo povereniku, međutim i tu su rokovi za odgovor dugački. Na kraju, tražene podatke uglavnom dobijamo mesecima od podnošenja zahteva, kada tema koju obrađujemo više nije aktuelna. A nekad ih ni ne dobijemo“, navela je Ivana Milosavljević, novinarka Centra za istraživačko novinarstvo Srbije (CINS). Partneri Srbija: Na snazi trend netransparentnog i zatvorenog poslovanja državnih institucija Vesti 29. sep 2024 8 Vesti 29. sep 2024 8 Ona je dodala da novinari zato najčešće koriste i druge kanale, „pa tražimo informacije od zaposlenih u institucijama koji nam ih daju pod uslovom da budu anonimni. Sreća je što u javnom sektoru još uvek ima pojedinaca koji su svesni kako bi on trebalo da funkcioniše i koji su voljni da negde isteraju pravdu, pa makar to bilo u medijima“. Navedene prepreke u pristupu informacijama nisu samo politički problem već i ekonomski, jer je transparentnost institucija bitan preduslov za borbu protiv korupcije, dodao je Bendžamin Vilijams, koordinator INL-a. Zato ne čudi poklapanje podataka o padu dostupnosti informacija od javnog značaja i rastu korupcije , čiji nivo je u Srbiji, prema istraživanju Transparensi Internešnal, 2023. bio najnepovoljniji u prethodnih 12 godina. „Konspiracija“ se širi po celom svetu Iako to nije neka uteha, podaci pokazuju da od ove boljke pate i mnoge druge države. Prema Izveštaju o pristupu informacijama od javnog značaja u 2023. koji je sačinio UNESCO, u 103 od 120 zemalja sveta zakonodavstvo prepoznaje potrebu za postojanjem institucije koja će obezbeđivati ovu vrstu komunikacije države sa građanima. U najvećem broju zemalja ta institucija je poverenik za informacije od javnog značaja. Prosečna stopa izvršenja poverenikovih odluka na globalnom nivou iznosi 77 odsto. Ilaria Fevola, pravna savetnica iz organizacije Article 19, ocenjuje da se situacija na ovom polju osetno pogoršala u poslednjih nekoliko godina, počev od pandemije. „Tada su institucije u mnogim zemljama počele veoma šturo da izveštavaju o svom radu, navodno zbog vanredne situacije i brige o javnom zdravlju. Zatim su usledili sukobi u različitim delovima sveta, a kao što znamo u ratu i svim većim krizama prvo strada istina“, ističe Fevola. Nažalost, kriza u proteklom periodu nije nedostajalo, od ekonomskih do pojave ozbiljnijih posledica klimatskih promena. „Na sve to, u nekim zemljama znatno je porasla popularnost ultradesnih političkih partija koje su ulazile i u sastave vlada. Kada se pripadnici ovakvih ideologija nađu na vlasti, oni gotovo uvek redukuju finansiranje institucija i organizacija koje se bave dostupnošću informacija. Vrlo često izbegavaju da odmah imenuju poverenike za informacije od javnog značaja, već namerno puštaju da te institucije rade ’obezglavljene’, a ni sami nisu skloni deljenju informacija o svom radu sa javnošću“, konstatuje Fevola. Ideje da se građanima naplaćuju informacije Zbog svega navedenog, borba za pristup informacijama od javnog značaja u velikoj meri je pala na civilni sektor, i to u situaciji kada donatori širom sveta smanjuju sredstva za neprofitne organizacije koje se bave ovom temom. Fevola primećuje i da su se, uporedo sa ovim dešavanjima, u nekim zemljama odvijale izmene zakona koje su nepovoljno uticale na slobodan pristup informacijama. Porastao je i broj država u kojima poverenici nemaju dovoljno kadrova i sredstava za efikasan rad, kao i zemalja u kojima se preterano koristi režim izuzeća kako bi se određeni organi izuzeli od obaveze da izveštavaju javnost. Ponegde se čak javljaju i ideje o uvođenju naknade za podnošenje zahteva za pristup informacijama, što je nedopustivo, ističe britanska pravnica. „To su trendovi koje treba pomno pratiti, jer lako mogu početi da se prelivaju iz jedne zemlje u drugu“, zaključio je Uroš Mišljenović iz organizacije Partneri Srbija, moderator panela o izazovima u ovoj oblasti prava.",Pravo građana da (sve manje) znaju: Prikrivanje javnih informacija u globalnom selu,2024-10-26
" Policija u Zaječaru podneće krivičnu prijavu protiv 50-godišnjeg vozača jer je upravljajući vozilom sa 2,58 promila akohola u organizmu, izgubio kontrolu nad njim i udario u automobil koji je dolazio iz suprotnog smera. Kako je saošteno iz policije, on je na putu Zaječar-Knjaževac udario u automobil kojim je upravljala žena (57). Vozač je zadržan jer je pod dejstvom akohola izazvao saobraćajnu nesreću, u kojoj niko nije povređen. Policija zaplenila više tona duvana u Rumi: Uhapšeni članovi organizovane kriminalne grupe Vesti 29. okt 2024 0 Vesti 29. okt 2024 0","Uhapšen muškarac u Zaječaru: Vozio pod dejstvom alkohola, izgubio kontrolu i izazvao sudar",2024-10-30
"/Miljan Ristić Da li je ovogodišnji Izveštaj Evropske komisije o Srbiji u istoj meri naklonjen vlastima kao pojedini predstavnici Evropske unije, ili je kritički intoniran? Gost Danice Vučenić u Iza vesti je Srđan Majstorović iz Centra za evropske poslove.",Iza vesti: Gost Srđan Majstorović,2024-10-30
"Tanjug, AP Photo/Jacquelyn Martin/Alex Brandon Najnovije ankete predstojećih američkih predsedničkih izbora pokazuju veoma neizvesnu trku između dva kandidata Kamale Haris i Donalda Trampa, posebno u sedam kolebljivih država (swing state). Prema tim anketama oba kandidata su manje – više izjednačeni, ali kao kolebljiva država koja bi mogla najviše da utiče na ishod izbora nameće se Pensilvanija. Šta za konačni rezultat Haris i Trampa znači pobeda ili poraz u Pensilvaniji? Analiziraćemo sve moguće scenarije. “Sve se svodi na borbu u sedam kolebljivih (swing) država, morate pobediti u četiri od sedam, osim u slučaju da pobedite u Pensilvaniji, Džordžiji i Severnoj Karolini onda će to biti dovoljno za konačnu pobedu”, ovako je formulisao scenario puta do pobede visoki funkcioner republikanske partije Majkl Vetli, piše Demostat. #related-news_0 Sedam dana uoči najvažnijijh svetskih izbora najveća pažnja usmerena je na rezultat u sedam kolebljivih država i to najpre na onih 2-3 odsto neopredeljenih (kolebljivih) birača čija će odluka po svemu sudeći biti presudna za pobedu u ovom trenutno egal odnosu. Poslednja anketa You Gov America pokazuje strukturu tih neopredeljenih birača (više je među njima žena, crnih i hispano birača, onih sa nižim primanjima sl.) koji su po dosadasnjim istraživanjima bliži Kamali Haris. Skoro sve ankete bave se percepcijom građana o sposobnostima predsedničkih kandidata da rešavaju najvažnija društvena, politička i ekonomska pitanja. Većina ispitanika i dalje daje prednost Kamali Haris kada je u pitanju rešavanje pitanja zdravstvene zaštite, abortusa, klimatskih promena, dok je Tramp u prednosti kod tema ilegalne migracuje i inflacije. Kada su u pitanju ekonomija, radna mesta i spoljna politika kandidati imaju podeljenu podršku. Ako Kamala Haris izgubi Pensilvaniju, to bi bio značajan udarac u njenoj trci za Belu kuću, s obzirom na to da Pensilvanija nosi 19 elektorskih glasova i često odlučuje o ishodu predsedničkih izbora. Međutim, postoje druge “swing” države gde bi Haris mogla da nadoknadi taj gubitak. Ovo je scenario za pobedu oba kandidata ukoliko izgube Pensilvaniju. Kamala Haris bez Pensilvanije Gubitak Pensilvanije bi bio verovatno nenadoknadiv za nju, tako da bi morala da ga nadoknadi iz drugih država sa velikim brojem elektorskih glasova iz drugih swing država. Mogući su sledeći scenariji: 1. Mičigen i Viskonsin – Ove države su, zajedno s Pensilvanijom, bile deo tzv. “Blue Wall” (Plavi zid), koji je godinama bio čvrsto na strani demokrata, ali ga je Tramp probio 2016. godine. Haris bi morala da pobedi u obe da bi nadoknadila gubitak Pensilvanije. Mičigen ima 15, a Viskonskin 10 elektorskih glasova. 2. Arizona i Nevada – Arizona (11 elektorskih glasova) i Nevada (6 elektorskih glasova) su države gde demografske promene idu u korist demokrata, posebno među latinoameričkim biračima. Ako Haris uspe da zadrži Arizonu, koju je Bajden osvojio 2020. godine, to bi moglo delimično da ublaži gubitak Pensilvanije. 3. Dzordžija – Ako Haris izgubi Pensilvaniju, osvajanje Džordžije (16 elektorskih glasova) postaje još važnije. Ova država je prešla na stranu demokrata 2020, zahvaljujući tada većoj izlaznosti afroameričkih i mladih birača. 4. Severna Karolina – (16 elektorskih glasova) je tradicionalno republikanska, ali postaje sve kolebljivija zbog demografskih promena. Kod rukovodstva republikanaca prisutan je strah zbog afere njihovog kandidata za guvernera Robinsona. Ako Haris pobedi, to bi moglo kompenzovati gubitak Pensilvanije. Da bi nadoknadila gubitak Pensilvanije, Haris bi morala da se fokusira na osvajanje Mičigena, Viskonsina, Dzordzije, Arizone i možda Severne Karoline. Bilo koji od ovih scenarija zahteva dodatni finiš focus kampanju u nekoliko “swing” država, a osvajanje Severne Karoline ili Džordžije bilo bi od suštinske važnosti. Dakle, uz pobedu u državama Plavog zida Mičigenu i Viskonsinu biće joj neophodna pobeda u jednoj od dve zapadne i jednoj od dve južne kolebljive države. Ipak, pobeda u te četiri države neće biti dovoljna, ukoliko Tramp osvoji Pensilvaniju, Džordžiju i Severnu Karolinu. Donald Tramp bez Pensilvanije Za Trampa gubitak Pensilvanije takođe predstavlja veliki izazov. On mora da pobedi u četiri druge swing države, kako bi nadoknadio taj gubitak: 1. Viskonsin i Mičigen – Tramp je pobedio u ovim državama 2016, ali ih je izgubio 2020. Ako ponovo osvoji Viskonsin (10 elektorskih glasova) i Mičigen (15 elektorskih glasova), time bi mogao nadoknaditi gubitak Pensilvanije. 2. Dzordžija – Tramp je izgubio Džordžiju 2020. godine, a to je tradicionalno bila republikanska država. Povratak Džordžije (16 elektorskih glasova) u ruke republikanaca mogao bi kompenzovati gubitak Pensilvanije. 3. Severna Karolina – Tramp je pobedio u Severnoj Karolini 2020. godine i ta država (16 elektorskih glasova) ostaje važno uporište. Ako Tramp uspe da zadrži Severnu Karolinu, mogao bi neutralisati eventualni gubitak Pensilvanije. 4. Arizona – (11 elektorskih glasova) je bila veliko iznenađenje 2020. godine kada je prešla u ruke demokrata. Tramp bi morao da uloži značajne napore da je povrati kako bi nadoknadio gubitak Pensilvanije. Ako izgubi Pensilvaniju, Tramp bi se morao fokusirati na osvajanje Viskonsina, Mičigena, Džordžije i Severne Karoline. Povratak Arizone takođe bi bio ključan, s obzirom na to da bi time nadoknadio veliki deo izgubljenih elektorskih glasova.",Predsednički izbori u Americi: Odlučuju kolebljivi u kolebljivim državama,2024-10-27
"/Ground Picture Apple, jedan od najvrednijih brendova na svetu, u velikoj je potrazi za uspehom i inovacijama. Njihovo najnovije izdanje, iPhone 16, koje je u septembru 2024. godine predstavljeno, donosi mnoštvo uzbudljivih karakteristika i unapređenja. Ovaj model je nedavno počeo da stiže i na tržište Srbije, gde su dostupni gotovo svi modeli, iako neki još uvek nisu stigli. U međuvremenu, oči investitora i analitičara uprte su u nadolazeće kvartalne izveštaje. Očekivanja za kvartalni izveštaj Upravo će 31. oktobra 2024. godine Apple objaviti svoj kvartalni izveštaj, a predviđa se da će zarada po akciji (EPS) iznositi oko $1.55. Očekuje se i rast prihoda od 12.9% u odnosu na isti kvartal prošle godine, što bi značilo ukupne prihode od oko $94.4 milijardi. Ovi rezultati dodatno potvrđuju snagu Apple-ovog brenda i njegovu sposobnost da zadrži tržišni udeo u konkurentnom tehnološkom sektoru. U ovom trenutku, važna tema među investitorima je kako će tržište reagovati na ove brojeve. Mnogi analitičari veruju da će snažna prodaja iPhone 16, koja je do kraja septembra dostigla prodaju od oko 37 miliona jedinica (malo ispod prvobitnih procena), pružiti dodatnu podršku pozitivnim rezultatom kvartala. Ova situacija može postati ključna tačka za investitore koji razmatraju ulazak ili izlazak iz pozicija u Apple-u. Razmatranje ulaganja u Apple može biti korisna strategija za diversifikaciju portfolija. Ako želite da naučite više o trgovanju akcijama i kako da iskoristite prilike u tržištu, registrujte se za besplatan vodič ovde! Prijavite se! iPhone 16 i rast prodaje Takođe, važno je napomenuti da je Apple tokom poslednjih kvartala uspeo da privuče veliku bazu korisnika, zahvaljujući visokom nivou zadovoljstva i lojalnosti. Ovaj trend očekuje se da će se nastaviti, posebno nakon predstavljanja iPhone 16, koji je dizajniran da zadovolji sve veće zahteve potrošača. Pitanje koje se postavlja je: kako će se to odraziti na cenu akcija? S obzirom na trenutnu cenu od $230 po akciji, investitori se pitaju da li je sada pravo vreme za ulaganje ili čekanje boljih prilika. S obzirom na pozitivne trendove u prodaji, mnogi analitičari predviđaju da bi akcije mogle rasti, ali je takođe važno razmotriti globalne ekonomske uslove koji bi mogli uticati na ovu situaciju. Ako želite da dobijete više ovakvih izveštaja i mislite da ste spremni da saznate više o trgovanju cenama akcija, registrujte se OVDE kako biste dobili besplatnu e-knjigu. Gledajući unapred U ovom trenutku analitičari skreću pažnju na nekoliko faktora koji bi mogli uticati na budući razvoj događaja. S jedne strane, rast prihoda od prodaje iPhone 16 može pozitivno uticati na percepciju investitora. S druge strane, globalni ekonomski izazovi, kao što su inflacija i promenljive kamatne stope, takođe igraju ključnu ulogu. Kako se tržište razvija, bitno je imati ažurirane informacije i strategije. S obzirom na sve pomenute faktore, Apple ostaje jedan od najsnažnijih igrača na tržištu tehnologije. Očekivanja investitora su visoka, a prava informacija može biti ključna za donošenje pravih odluka. Ako želite još informacija, prijavite se ovde za besplatnu e-knjigu! U svetlu predstojećeg kvartalnog izveštaja i stalno promenljivih tržišnih uslova, razmislite o svojim investicionim strategijama. Mislite li da je sada pravo vreme za ulaganje u Apple ili biste trebali sačekati? Bez obzira na odgovor, informisani pristup će vam pomoći da maksimalno iskoristite mogućnosti koje tržište nudi. Ovaj tekst je pripremljen i odobren od strane investicionog savetnika, Svetislava Milutinovića, zaposlenog u Kapital RS Inc. a.d. Beograd, Severni bulevar 6, investicionog društva pod nadzorom Komisije za hartije od vrednosti Republike Srbije, broj dozvole: 5/0-02-672/18-16.",Investicija u Apple: Ključ za vašu budućnost?,2024-10-28
"/Miljan Ristić Evropska komesarka, Ursula Fon Der Lajen obilazi zemlje Zapadnog Balkana. Danas je u Beogradu, a cilj njene posete je razgovor sa zvaničnicima zemalja koje pretenduju da postanu članica Evropske Unije. Govoriće se i o planu rasta. O tome koliko je Srbija napredovala. Da li će izneti određene uslove prema Srbiji ? Da li će Srbija morati na svom evropskom putu da se okrene zapadu, a skrene pogled sa istoka, u Danu uživo govori politikolog Stefan Surlić. U loznici se održava sednica Skupštine grada. Zvanično na dnevnom redu nije izmena prostornog plana koji se tiče projekta „Jadar“. Ekipi  nije bilo dozvoljeno da prati sednicu, kao ni pojedinim odbornicima opozicije. O projektu „Jadar“, buntu protiv iskopavanja litijuma u Srbiji u temi Dana Uživo govori Sreten Đorđević, advokat. U Bosanskoj Krupi desio se teroristički čin, kada je maloletnik sa nepunih 15 godina upao u policijsku stanicu i nožem ubio jednog policajca, a drugog ranio. U Danu uživo donosimo nove detalje ovog napada. Za kraj vas vodimo na Beogradski sajam knjige. Naš Veljko Pajović razgovaraće sa piscem Aleksandrom Tešićem.",Dan uživo: Litijumski prostorni plan Loznice,2024-10-25
"Nova.rs/ Ivan Dinić Ministarka za brigu o porodici i demografiju Milica Đurđević Stamenkovski izjavila je da je uputila poziv na sastanak svim direktorima socijalih ustanova, navodeći da je sistem socijalne zaštite u Srbiji veoma složen i da mu nedostaje efikasnosti. Đurđević Stamenkovski rekla je u gostovanju na TV Prva da će država uputiti određene mere ka centrima za socijalni rad kako bi se uspostavio bolji sistem rada i komunikacije, kao i da treba mnogo toga unaprediti. Govoreći o uslovima rada, kazala je da oni treba da budu uređeni po meri porodice, te da treba da se uspostave mere koje će pogodovati majci koja želi da ima više dece kako, između ostalog, ne bi imala strah od povratka na radno mesto. „Danas već možemo mnogo toga da uradimo, verujem da će u vremenu pred nama porodica ponovo dobiti važnu ulogu“, ocenila je ministarka. Komentarišući dilemu treba li Srbija da se prikloni EU ili BRIKS-u Đurđević Stamenkovski navela je da BRIKS nije nastao kao altrenativa EU, niti da je sličan njenom poretku. „Mislim da je važno što je Srbija dobila priliku da učestvuje samitu BRIKS, i mi samo time možemo da dobijemo“, rekla je ona i dodala da srpska komunikacija sa tom organizacijom nije odgovor EU nego odgovor na državne potrebe. „Mi jesmo deo evropske civilizacije i kulture, ali evropska kultura ne sme da bude kultura koja se izoluje od ostatka sveta. Naša spoljna politika treba da bude dovoljno mudra da perepozna sve okolnosti“, ocenila je ministarka.","Đurđević Stamenkovski poziva direktore socijalnih ustanova, nezadovoljna efikasnošću",2024-10-27
"Šveđanin srpskog porekla Vanja Mijić nije se pojavio pred Apelacionim sudom koji je trebalo da odluči o njegovom izručenju Švedskoj u kojoj se sumnjiči da je jedan od vođa Foxtrota, jedne od najopasnijih kriminalnih bandi u Evropi. Kako je objasnio njegov advokat, policija nije obavestila sud gde se Mijić trenutno nalazi, pa prevoz do sudnice nije organizovan. Švedsko tužilaštvo sumnja da Mijić podmićivanjem i pretnjama odugovlači postupak u Srbiji. U Stokholmu su očekivali da u slučaju Vanje Mijića sve ide glatko kao kad se pleše fokstrot, ali se u Beogradu još igraju lukave lisice. BIRN piše da Švedska predugo čeka na izručenje vođe jednog od 25 ogranaka kriminalne organizacije Foxtrot, ali se on nije pojavio pred sudom. Na pitanje zašto, odgovara advokat Vanje Mijića. „On nije dovezen u Apelacioni sud iz Prihvatilišta za strance, gde je trenutno smešten, zato što policija nije obavestila sud gde se on trenutno nalazi, te nije organizovan njegov prevoz do sudnice. Sledeće ročište zakazano je za 6. novembar“, kazao je Dimitrije Ilić, advokat Vanje Mijića za . Dakle, lisica je zbog tehničke greške ostala u brlogu, na sigurnom. A šta je jedan od šefova švedskog podzemlja radio ovde? PROČITAJTE I: Srbija odlučuje o izručenju vođe klana Foxtrot, iz Švedske tvrde da se proces opstruiše Vesti 28. okt 2024 5 Vesti 28. okt 2024 5 KRIK: Kompanija „Skaj“ angažovala srpske kriminalce da prodaju telefone za tajnu komunikaciju Vesti 22. okt 2024 17 Vesti 22. okt 2024 17 – U Srbiju pobegao u novembru 2022. – Iznajmio stan u luksuznom delu Beograda i prijavio se pravim imenom i prezimenom – Koristio originalni pasoš – U septembru 2023. otvara agenciju za konsultantske usluge – Oktobra 2023. Interpol raspisuje poternicu, pa je uhapšen u Beogradu – Pušten iz ekstradicionog pritvora posle godinu dana i sada je u Prihvatilištu za strance u Padinskoj Skeli Švedska tužiteljka u izjavi za BIRN objašnjava da je u borbi sa pripadnicima Foxtrota već nekoliko osoba osuđeno, a da ima utisak da Mijić uspeva da obezbedi odugovlačenje postupka u Srbiji. „Predmet protiv V.M. u Švedskoj je temeljan i čvrst i imam sve da ga procesuiram. Ovaj slučaj je veoma važan za Švedsku, jer je V.M. ključna figura u organizovanom kriminalu i ima značajnu ulogu u hijerarhiji bandi u Švedskoj. Proces u Srbiji ukazuje na to da on podmićuje ili preti određenim važnim osobama kako se ne bi pojavile na zakazanim ročištima“, kazala je švedska tužiteljka Johana Kolga. „Takođe ono što je zanimljivo, nama je švedska tužiteljka rekla da zapravo da ona nema i ne dobija povratne informacije od srpskog pravosuđa tako da vrlo često informacije o tome šta se dešava sa Mijićem i njegovim slučajem ona dobija iz medija“, kaže za  Gordana Andrić iz BIRN-a. Frustracija švedskog tužilaštva opravdana, jer ceo slučaj obračuna te države sa tzv. lisicama izaziva veliko interesovanje tamošnje javnosti. U Švedskoj je to velika tema od kraja prošle godine, kada je krenuo obračun u okviru Foxtrota, kada se organizacija podelila na dva klana, počeo je po ulicama da se vodi rat . Švedski premijer je tražio i pomoć vojske da bi se taj obračun bandi stavio pod kontrolu. BIRN piše i da izraelski Mosad i švedska tajna služba označavaju Foxtrot kao produženu ruku Irana u Evropi i da tzv. lisice za kriminalne obračune i terorističke napade angažuju i decu mlađu od 15 godina.","Švedska čeka izručenje člana Foxtrota, u Srbiji se odugovlači: Šta je jedan od šefova podzemlja radio ovde?",2024-10-29
"Fonet/Marko Dragoslavić Građani okupljeni oko inicijative ""Odbranimo Jugu"" organizovali su danas protest na Zemunskom keju, jer se protive rušenju hotela ""Jugoslavija"" i izgradnji stambeno-poslovnog kompleksa na tom mestu. Učesnici skupa nosili su transparente „Nećeš kopati, nećeš rušiti“ , „Kradena“ , „Pljačka Milenijuma!“, „Stop investitorskom urbanizmu“, „Investitori okupatori“, „Neće proći bez borbe“, „Nećemo kulčine“, „Okupatori niste dobro došli“. Povezane vesti AP: Čuveni beogradski hotel Jugoslavija verovatno će biti srušen iako se mnogi protive Vesti 19. okt 2024 24 Vesti 19. okt 2024 24 Novi protest zbog planiranog rušenja hotela Jugoslavija: „Stop uništavanju istorije“ Vesti 13. okt 2024 29 Vesti 13. okt 2024 29 Predstavnica inicijative Vesna Cvetanović izjavila je FoNetu da se traži hitno zaustavljanje rušenja hotela i izdavanje građevinskih dozvola za gradnju „megalomanskih kula“, kao i uništavanje Zemunskog keja. Inicijativa traži i ukidanje donetog urbanističkog plana i utvrđivanje odgovornosti za donosioce odluka, vraćanje nepravedno ukinute zaštite hotelu „Jugoslavija“ i statusa kulturnog dobra, rekla je ona. Cvetanović je istakla da bi zaštitu trebalo proširiti na ceo Zemunski kej, renovirati hotel, ali i pokrenuti postupak za naplatu ratne odštete za bombardovanje hotela 1999. godine. Fonet/Marko Dragoslavić Hotel „Jugoslavija“ prodat je 22. marta ove godine na javnoj licitaciji za više od 27 miliona evra, a kupac je MV Investment u vlasništvu građevinske kompanije Milenijum tim.",Novi protest zbog planiranog rušenja hotela Jugoslavija: „Stop investitorskom urbanizmu“,2024-10-26
" Uslovi za vožnju su dobri, potrebno je voditi računa ujutro zbog magle po kotlinama, dolinama reka i visoravnima jugozapadne, južne i jugoistočne Srbije, a ponegde je i slab prizemni mraz, saopštio je Auto-moto savez Srbije. Kamioni na graničnim prelazima Batrovci i Šid čekaju tri sata. Na graničnim prelazma nema zadržavanja za putnička vozila. Nema zadržavanja vozila ni na naplatnim rampama. Pročitajte još Nastavljaju se sunčani i topli dani: Kada nam stiže osetnije zahlađenje Vesti 28. okt 2024 1 Vesti 28. okt 2024 1","AMSS: Dobri uslovi za vožnju, kamioni na graničnim prelazima Batrovci i Šid čekaju tri sata",2024-10-28
" Predsednik Narodnog pokreta Srbija (NPS) Miroslav Aleksić najavio je tužbu protiv predsednika Srbije Aleksandra Vučića zbog ""neistina"" koje je jutros izneo u intervjuu za TV Prva i pozvao ga da razmene argumente uživo, pred građanima. Vučić je, između ostalog, rekao da je Aleksić od njega „uzeo subvencije za njive svog tate, i on je dobio od naše vlasti mnogo para u subvencijama za poljoprivredu“. „Odlično živi, uzima subvencije od nas, uzeće ih i za sledeću godinu, i on i tata. Sad više nema potrebe da uzima iz opštine, kao što je uzimao sa tastom“ rekao je Vučić na TV Prva. Aleksić je u pisanoj izjavi pozvao TV Prva da organizuju duel između Vučića i njega, a Vučića da to i prihvati „kad je već umeo da u jutarnjem programu ove televizije iznosi neistine o meni i direktno napada moju porodicu, naravno dok je ponovo sam u studiju“. Kako je dodo, „pretpostavljam da Vučić ponovo neće imati hrabrosti za televizijski duel, za sve laži i napade spremiću tužbu, te se nadam da će konačno imati hrabrosti da se sretnemo na sudu“. „A TV Prva pozivam da u skladu sa Zakonom o javnom informisanju i medijima organizuju termin u jutarnjem programu u kom bih mogao da istinom odgovorim na sve iznete lažne optužbe i neistine“, napomenuo je Aleksić. Podsetio je da je sve ovo usledilo svega nekoliko dana nakon što je cela Srpska napredna stranka osudila napade na roditelje Aleksandra Vučića i stala u njihovu odbranu. „On ih je čak doveo i u Predsedništvo Republike Srbije kako bi poslao poruku da je porodica svetinja, sa čim sam ja apsolutno saglasan, ali izgleda da to važi samo za roditelje njima podobnih“, rekao je Aleksić. (VIDEO) Vučić neosnovano optužio medije UM da kriju ko je izgovorio „nećete kopati“ na konferenciji s Fon der Lajen Vesti 26. okt 2024 159 Vesti 26. okt 2024 159 Ružićevo gostovanje na  povod da se još jednom zapreti rekonstrukcijom Vlade Vesti 26. okt 2024 27 Vesti 26. okt 2024 27","Aleksić najavio da će „tužiti Vučića zbog neistina“, pozvao ga na televizijski duel",2024-10-26
" / New Africa Ministarstvo poljoprivrede, šumarstva i vodoprivrede demantovalo je danas izjavu narodnog poslanika Srbija centra – SRCE i člana Odbora za poljoprivredu Narodne Skupštine Srbije Slobodana Ilića da Srbija uvozi ogromne količine mesa neproverenog kvaliteta, koje završava u maloprodajnim objektima širom zemlje i prodaje se kao domaće. „Proizvodnja i promet životinja, proizvoda životinjskog porekla, hrane životinjskog porekla, hrane za životinje, sporednih proizvoda životinjskog porekla i pratećih predmeta, u unutrašnjem prometu i prilikom uvoza, pod nadzorom je Uprave za veterinu Ministarstva poljoprivrede, šumarstva i vodoprivrede, koja izdaje rešenja o utvrđivanju veterinarsko-sanitarnih uslova za uvoz ili provoz pošiljaka životinja, proizvoda životinjskog porekla, hrane životinjskog porekla, hrane za životinje, sporednih proizvoda životinjskog porekla i pratećih predmeta“, navodi ministarstvo. Ilić: Ministar da odgovori da li se uvezeno meso neproverenog kvaliteta prodaje kao domaće Ekonomija 30. okt 2024 10 Ekonomija 30. okt 2024 10 Uvoz navedenih pošiljaka, kako se navodi, „odobrava se iz objekata koji ispunjavaju propisane uslove, koji su odobreni ili registrovani u EU i koji su pod kontrolom nadležnog organa“. „Pošiljke koje se uvoze ili su u provozu moraju da budu bez zaraznih bolesti, koje se obavezno prijavljuju, te obeležene na propisan način, i u zavisnosti od prirode zarazne bolesti i mogućeg rizika ne mogu poticati sa gazdinstva, područja, odnosno države izvoznice, niti biti u provozu kroz područje ili državu u kojoj postoji zarazna bolest koja se obavezno prijavljuje. Takođe, pošiljke koje se uvoze ili su u provozu moraju da budu bezbedne po zdravlje ljudi, zatim da imaju originalnu Međunarodnu veterinarsku potvrdu (sertifikat) izdatu i potpisanu od strane nadležnog veterinarskog inspektora ili ovlašćenog veterinara države izvoznice ili države porekla, moraju da imaju rešenje o utvrđivanju veterinarsko-sanitarnih uslova za uvoz ili za provoz, kao i da budu obeležene na način tako da se može utvrditi poreklo pošiljke, vezano za zemlju, mesto i proizvodni objekat porekla“, navodi Ministarstvo poljoprivrede. Prilikom uvoza ili provoza pošiljke podležu i veterinarsko-sanitarnoj kontroli na graničnom prelazu. „Granični veterinarski inspektor dozvoljava ulazak pošiljke do određenog odredišta u Republici i, ako je tako naznačeno u zajedničkom veterinarskom ulaznom dokumentu, zabranjuje promet pošiljke do dobijanja nalaza ovlašćene laboratorije kojim se potvrđuje bezbednost pošiljke po zdravlje životinja i ljudi“, stoji u saopštenju. Ukoliko se, kako se navodi, prilikom pregleda utvrdi da pošiljka nije bezbedna za ishranu ljudi i životinja – zabranjuje se promet i vrši se neškodljivo uništavanje pošiljke ili njen povraćaj u zemlju izvoznicu. „Zakon o bezbednosti hrane obavezuje subjekte u poslovanju sa hranom, uključujući uvoznike, prodajne objekte, prerađivače, prevoznike i druge, da kao odgovorni subjekti obezbede sledljivost kojom se mora dokazati poreklo svakog proizvoda ili sirovine, bilo da je domaćeg ili uvoznog porekla, a veterinarska inspekcija vrši stalni nadzor po pitanju sledljivosti i poštovanja Pravilnika o deklarisanju proizvoda“, navodi ministarstvo. Ko kontroliše bezbednost hrane u Srbiji i gde su upozorenja – šta su utvrdili revizori Ekonomija 27. dec 2023 6 Ekonomija 27. dec 2023 6 U slučaju kada bi došlo do ovakve vrste obmane, ističe ministarstvo – „postoje jasne kaznene odredbe za takve subjekte“. „Ministar poljoprivrede, šumarstva i vodoprivrede Aleksandar Martinović pozvao je opozicione političare da prestanu sa plašenjem građana iznošenjem raznih neistina, te poručio da su državi Srbiji zdravlje, bezbednost i dobrobit građana uvek na prvom mestu, te da Ministarstvo poljoprivrede neće dozvoliti da to bude ugroženo“, navode u ministarstvu. Podsetimo, narodni poslanik Srbija centra – SRCE Slobodan Ilić zatražio je od ministra poljoprivrede, šumarstva i vodoprivrede Aleksandra Martinovića da odgovori na pitanje da li se u pojedinim klanicama u Srbiji uvezeno meso pakuje i prodaje kao domaće i na taj način obmanjuju građani .",Ministarstvo poljoprivrede odgovara poslaniku Iliću: Uvezeno meso mora da bude bezbedno po zdravlje ljudi,2024-10-30
" Na međunarodnoj konferenciji Crte ""Imamo li izbora"" rečeno je da su građani izgubili kriterijum kada je reč o biranju bilo čega, a da su iz društva nestali eksperti koji bi im pomogli da naprave dobar izbor, pa je celoj Evropi potrebna ozbiljna reforma obrazovanja. Istaknuti mirovni aktivista i borac za ljudska prava Aleksandar Čerkasov rekao je da pitanje „imamo li izbora“ nije retoričko, jer se inače ne bi okupilo toliko ljudi da na konferenciji tri dana o tome debatuju, i da se veruje da su izbori proces koji poboljšava da se u skupštinu odaberu najbolji ljudi. Čerkasov je ukazao na ekonomsku teoriju po kojoj na tržištu suštinski vlada nešto što je nazvano „degradirajući odabir“ i da je, na primer, na tržištu polovnih automobila, ako nema eksperata da objasne, lakše prodati loš auto nego dobar. „Gde nema eksperata koji objašnjava kupcu ili biraču, oni biraju goreg. To se odnosi i na ljude ne samo na polovne automobile. Ljudi ocenjuju informacije po količini lakova, a mi sprovodimo degradirajući odabir i na izborima. Bez eksperata se ne može, bez kritičara kuhinje na primer, Mekdonalds je popularniji nemam ništa protiv, ali kad postoje Mišlenove zvezdice za restorane, ljudi imaju izbor. Mi imamo sad situaciju gde ljudi sami biraju šta im je bliže, sklonjeni su eksperti i bez njih postajemo ljudi koji se razumeju u sve, i u predsednike i u automobile“, rekao je Čerkasov. Književna istoričarka Svetlana Slapšak rekla je da Evropska unija mora mnogo više da uradi na reformi obrazovanja, kako bi građani bili informisaniji i pravili bolje izbore. Kazala je da se seća uzleta EU 2000. godine, kad se uvodilo stuiranje po sistemu Bolonje, kako su svi bili oduševljeni i kako je ideja bila da svaki građanin Evrope može da doktorira bez velikih troškova. „A šta je ostalo od Bolonje. Evropska zajednica ne radi na kulturi i obrazovanju, umesto da obrazovni sistem pomeša staro i novo, bude otvoren za inovacije, uvede sistem prihvatanja znanja, da podrazumeva tvrda pravila gramatike, logike, retorike i ako je ikako moguće- stila. To je formula koja bi izvukla Evropu. Danas nam treba francuska enciklopedija“, rekla je Slapšak. Ona je dodala da je duboko uverena da bi dobra reforma školskog sistema, ili makar sindikat učitelja, počeli da stvaraju učenike koji umeju da se izraze, koji pitaju, koji misle. Na panelu pod nazivom „Imagine there’s no…“ bilo je reći o tome može li se zamisliti neki bolji svet, Srbija bez nasleđa devedesetih ili Rusija bez Putina, i rečeno je da bi za to bio potreban veliki i ozbiljan rad. Čerkasov je rekao da, na primer, u Rusiji nema kulture priznavanja sopstvenih grešaka a one se ne ne mogu ispraviti bez priznanja. On je istakao da Vladimira Putina Rusiji nije doneo neprijatelj već su to, kako je rekao, „unutrašnji defekti društva. „Mogu da zamislim Rusiju bez Putina, ali moram da podsetim, sada je treća godina rata u Ukrajini, Rusija bez Putina može da bude interesantna, ali opasnija nego ova koju znamo 25 godina. Rat transformiše Rusiju. Može se zamisliti drugačija ali uz ogroman rad, kao ponovno građenje društva posle diktature“, rekao je Čerkasov.. Svetlana Slapšak ispričala je da je prisustvovala ukidanju diktature u Grčkoj i kako su „pukovnici“ otvorili univerzitet za grčke studente sa sela, koji su se edukovali i potom organizovali puč protiv pukovnika. Panel Crte: Klasični mediji sve manje uticajni, a profesionalni novinari nezamenjivi Vesti 23. okt 2024 2 Vesti 23. okt 2024 2 „Tako su pukovnici finansiranjem obrazovanja finansirali sopstveni pad“, rekla je Slapšak i ponovila da je obrazovanje jedino rešenje. Ona je rekla da se nikad ne zna ko će se pojaviti i u koga će se „birači zaljubiti“ i iznenaditi izborima, i poručila da ljudi treba da budu spremni za promene. Slapšak je poručila da žene mogu da promene svet, jer se one bolje razumeju i zato što je ovaj svet patrijarhalan i naučio je žene da se povežu i razgovaraju.",Crtina konferencija: Obrazovanje je jedini put ka boljim izborima,2024-10-25
"Ustavni sud je nakon četiri godine odbio da zaštiti lekara i uzbunjivača Borka Josifovskog, bivšeg direktora Gradskog zavoda za hitnu medicinsku pomoć u Beogradu. Time je Ustavni sud Josifovskom uskratio zaštitu od odmazde, koju trpi već skoro dve decenije, jer je ukazao da pojedini lekari Hitne pomoći pacijente na samrti nisu reanimirali i da su adrese umirujućih pacijenata prodavali privatnim pogrebnim preduzećima. Josifovski navodi da, poučen ranijim iskustvom, nije mogao da se nada nekom boljem, odnosno pozitivnijem iskohu sudskog postupka. „Samo sam čekao da oni donesu svoju odluku, kakvu moraju da donesu, da bih ja mogao da potražim zaštitu svojih prava pred sudom u Strazburu. Naravno, ovde je Ustavni sud taj koji bi trebalo da vodi računa o pravima građana kada je nekome uskraćeno pravo ili ako mu se nanosi nepravda. Međutim, Ustavnom sudu očigledno i pored podebelog dosijea koji im je bio predočen nisu mogli da odluče kako sam ja to doveden u nepovoljan položaj, odnosno kako su ta moja prava uskraćena“, navodi. Kako prolaze uzbunjivači u Srbiji – izgubljen čin, posao, premeštaji… Vesti 06. okt 2022 34 Vesti 06. okt 2022 34 Obrazloženje presude Ustavnog suda je, kaže naš sagovornik, da nepostupanje, odnosno ignorisanje uzbune, nije štetna radnja, čak i u ovom slučaju gde se radi o životima i o životima ljudi koji su stradali. „Pošto u ovom našem Ustavnom sudu ne znaju kako mi je povređeno pravo reći ću im – kada sam sazvao konferenciju za novinare posle neuspelog dopisivanja sa Ministarstvom zdravlja i predočavanja šta se radi i kako se trguje smrću, ja sam automatski smenjen. Dakle, moje pravo da dokažem da sam u pravu mi nije dozvoljeno, jer je Komisija za vanredni stručni nadzor došla tek kasnije. Ta Komisija, koju je odabralo Ministarstvo zdravlja, našla je da je u osam slučajeva trebalo raditi reanimaciju, a nije rađena. I ministar zdravlja je doneo rešenje sa hitnim merama koje treba preduzeti da se tako nešto više ne bi desilo, što piše u obrazloženju rešenja ministar zdravlja Tomice Milosavljević da su lekari napravili stručne greške i propuste u svom radu“, objašnjava. Kako dodaje, Milosavljević je mesec dana nakon toga, sakrio svoje rešenje, organizovao konferenciju za medije i rekao da je u slučaju „Decedra“ napravljena stručna greška i da je pacijent u stradao zbog stručne greške, a da u Hitnoj pomoći sve u redu. „Međutim, meni je to njegovo rešenje igrom slučaja dopalo u ruke. Ja sam sa tim rešenjem izašao pred sud. Prvi osnovni sud je to odmah prosledio Vrhovnom. Vrhovni sud je poništio odluku Tomice Milosavljevića da je moje smenjivanje neosnovano i nezakonito i naložio je da se sprovede novi postupak dokazivanja, odnosno utvrđivanja činjeničnog stanja povodom mog uzbunjivanja, što nikada nije urađeno. Zar to nije bila povreda mog prava, odnosno, zar ja nisam doveden u nepovoljan položaj u odnosu na one koji su napravili ovo teško delo protiv zdravlja ljudi“, ističe. Naš sagovornik izrazio je sumnju u odluku Ustavnog suda, s obzirom na to da u istom rade sudije koje su nekada bile u Agenciji za borbu protiv korupcije. Tada je aktuelna ministarka pravde Maja Popović bila načelnica Pravne službe Hitne pomoći. „Maja Popović je bila zadužena za zakonitost rada Hitne medicinske pomoći. Dakle, i za tendere i za sve druge radnje. U prijavi koju sam ja dao Agenciji za borbu protiv korupcije su dokumentovane milionske pronevere novca iz Fonda zdravstvenih osiguranika. Dakle, to je išlo na uštrb zdravlja ljudi. To je utvrdila budžetska inspekcija, koja je nekako paralelno ušla i sa policijom. Međutim, i pored tih milionskih pronevera budžetska inspekcija nije podnela krivičnu prijavu, nego je to okarakterisala kao finansijski prekršaj. A sada šta se desilo? Dve godine sudija za prekršaje Anđelika Todorović nije našla vremena da pozove na saslušanje ili da zakaže makar jedno ročište tadašnjem direktoru Nenadu Ivanceviću i Maji Popović koja je prema zapisu budžetske inspekcije bila odgovorno lica“, objašanjava. Kako kaže, smatra da bi drugačija odluka suda mogla možda da naruši ugled sadašnje ministarke pravde, s obzirom na to da je zastupala Hitnu pomoć u radnom sporu. Đurić: Bilo elemenata da sud stane na stranu doktora Josifovskog, odluka nosi poruku i budućim uzbunjivačima Vesti 29. okt 2024 4 Vesti 29. okt 2024 4 Josifovski nakon odbijanja Ustavnog suda da ga zaštiti: Jedina ideologija je biznis i sticanje novca Vesti 29. okt 2024 2 Vesti 29. okt 2024 2 Pištaljka: Ustavni sud odbio da zaštiti uzbunjivača Borka Josifovskog Vesti 27. okt 2024 89 Vesti 27. okt 2024 89 Lekari za koje je dokazano da su radili na štetu zdravlja i života ljudi, kaže sagovorinik, u međuvremenu su napredovali u svojim lekarskim karijerama. „Oni su bili kažnjeni novčano zbog toga što nisu vodili pravilnu evidenciju, a inače su napredovali u službi, jedan i drugi. I tako su oni dovedeni u povoljnije položaje od mene koji sam izgubio posao. Ali u svakom slučaju, kažem, odluka Ustavnog suda, je vrlo zastrašujuća i na neki način vi vidite da u ovoj zemlji praktično vlada bezakonje, odnosno da zakon jačeg“, objašnjava. Iako njegova borba za pravdu traje više od 18 godina, Borko Josipovski kaže da veruje da će pravda na kraju pobediti. „Ja sam lekar i ceo život se borim protiv zla. Bolest je zlo. I ovakve stvari su zlo i nije mi strano da se borim protiv zla. Verujem da će pravda jednog dana pobediti, jer u našim sudovima sedi mnogo čestitih ljudi ali jednostavno, sila vlada. Kad god je nekom nepažnjom moj predmet došao do nekog čestitog sudije, to je bilo rešeno u moju korist. Ja sam u tom prvostepenom postupku bio vraćen na posao. Međutim, sudija koja me je vratila na posao je smenjena, a dodeljen je predmet drugoj sudiji. I ta druga sudija, presudila je u korist Hitne pomoći“, naglašava.","Uzbunjivač Josifovski: Lekari za koje je dokazano da su grešili, u međuvremenu – napredovali",2024-10-29
"“Novinari postavljaju pitanja, koja nisu često ugodna za političare, ali to je naš posao, zar je to teško shvatiti? Ne navijamo ni za jedne, ni za druge, već preispitujemo, istražujemo i radimo u javnom interesu”, apeluje predsednica Evropske federacije novinara Maja Sever povodom sve većih pritisaka na novinare i poziva gradonačelnika Beograda Aleksandra Šapića na odgovornost povodom skorašnje konferencije za novinare. Najveći deo vlasti SNS obeležen je stvaranjem pritiska na medije. I čini se da svake godine pritisak pojačava i dobija nove oblike – samo prošle nedelje imali smo konferenciju za novinare gradonačelnika Beograda Aleksandara Šapića koja je bila potpuno posvećena jednom TV prilogu i izlivu javnog nezadovoljstva predsednika prema snimateljima. Predsednica Evropske federacije novinara Maja Sever kaže da je ovakvo ophođenje prema novinarima i novinarkama postala ne tako retka pojava, kako u Evropi, tako i u svetu. “Da se neko tako ponaša prema novinarima i snimateljima, a onda da sazove i pres-konferenciju, kako su je kolege iz NUNS-a nazvale “mala škola novinarstva gradonačelnika Šapića”, je zaista nedopustivo”, opomenula je Sever. Pitanje i apel gradonačelniku Sagovornica  gradonačelniku Beograda upućuje i pitanje: “Zapravo bih ga rado pitala, ne znam da li gleda program, što mu to treba i zašto to radi, ako je već na poziciji kojoj jeste – jednostavno se ne ponaša kao odgovoran političar”. Ona naglašava da je odnos prema novinarima zapravo odnos prema javnosti, i gradonačelniku poručuje da ne treba da bude na ovoj poziciji ukoliko se ne ponaša odgovorno. Sever je istakla da „ako neko ne zna šta donosi funkcija, onda ne treba ni da je obavlja“, dodajući da su posledice takvog ponašanja onih na vlasti, pri vlasti ili koji služe vlasti dovele do toga da novinarstvo postane opasno zanimanje. Zemlja u kojoj ubistvo novinara prolazi nekažnjeno “Živite u zemlji u kojoj su novinari ubijani i u kome je ubistvo novinara nekažnjeno. Nažalost, moram ovde spomenuti i Slavka Ćuruviju i okolnosti u kojima živite i radite – svaki akter u vašem društvu bi trebalo da ima posebnu odgovornost i ne sme ograničiti njihov slobodan rad”, naglasila je Sever. Rekla je i da su iskoristili sve mehanizme da prijave ovakve incidente, da na medijskoj da se osigura slobodan rad medija. “Upravo onaj val populizma u kome su se izgubile te neke granice očekivanog ponašanja. Ne događa se to samo vama, ali vi ste uvek na entu. Optužuju se mediji da rade za vlast ili protiv, time se zapravo radi ta jedna polarizacija, te se ne dozvoljava ljudima da rade svoj novinarski posao“, navodi naša sagovornica. Ne navijamo ni za jednu stranu, mi preispitujemo – to je naš posao Kako dalje objašnjava novinarski posao obuhvata analiziranje, preispitivanje, istraživanje i upozoravanje, dakle, negovanje kritičkog razmišljanja. “Ali kada to radiš onda si protiv vlasti i ne samo – nisi samo protiv vlasti, već si zapravo protiv države, domovine. Ti nisi dovoljno velik Hrvat ili Srbin”, kazala je sagovornica . Ona dodaje i da je dužnost novinara da postavlja pitanja. “Novinari postavljaju pitanja, koja nisu često ugodna za političare, ali to je naš posao, zar je to teško shvatiti? Ne navijamo ni za jedne, ni za druge, već preispitujemo, istražujemo i radimo u javnom interesu”, apeluje Sever. Brisel okreće glavu na drugu stranu Kako kaže, Evropska federacija novinara zahtevala je, nakon formiranja novog Evropskog parlamenta i Evropske komisije, da se ojača čitav niz mehanizama zaštite pluralizma medija. “Nažalost, svi mi vidimo da Evropa za neke stvari okreće glavu”, rekla je Sever. Istakla je da je Evropska federacija novinara tu da bude glasna i upozori na ono što se dešava. Takođe, ističe da su izveštaji Rule of Law Evropske komisije i Media Freedom Rapid Response pokazali da je situacija novinarstva u Srbiji vrlo problematična, što zbog netransparentnog finansiranja, napada na novinare, političkih pritisaka, nezavisnost regulatornog tela. „Sve to negde stoji, piše, crveni se. Na Evropi je da zaista postavi neke norme i da traži da se poštuju osnove koje su iskazane u dokumentima Evropskog parlamenta i Evropske komisije – na to ćemo i mi upozoravati, a nadamo se i da će se to osetiti i na terenu“, rekla je Sever.",Predsednica Evropske federacije novinara pita Šapića: Šta vam to treba?,2024-10-28
"AP Photo/Armin Durgut/Tanjug Predsednica Evropske komisije (EK) Ursula fon der Lajen danas će, u sklopu zapadnobalkanske turneje, posetiti Srbiju i razgovarati sa njenim najvišim zvaničnicima. Na početku posete Srbiji, Fon der Lajen će obići kompaniju HTEC grupa u Beogradu, gde će prisustvovati prezentaciji projekata finasiranih kroz IPA projekte i Evropsku banku za obnovu i razvoj. Njoj će potom predsednik Srbije Aleksandar Vučić prirediti svečani doček ispred Palate „Srbija“, a zatim će uslediti sastanak dvoje lidera u četiri oka i plenarni razgovori delegacija Srbije i Evropske unije. Vučić i Fon der Lajen će potom održati zajedničku konferenciju za medije. Fon der Lajen će se danas u Beogradu sastati i sa premijerom Srbije Milošem Vučevićem. Ona u Beograd dolazi iz Bosne i Hercegovine, a prethodno je posetila Albaniju i Severnu Makedoniju. Iz Beograda sutra odlazi na Kosovo, a regionalnu turneju završava posetom Crnoj Gori istog dana. Prema najavama iz Brisela, u fokusu regionalne turneje Fon der Lajen je evropski Plan rasta za Zapadni Balkan. Najavljeno je i da će ona istaći značaj regiona za EU. Poseta Fon der Lajen tumači se kao „snažan signal“ da proširenje EU ostaje na dnevnom redu, što je presednica EK potvrdila u Tirani i Skoplju u prethodna dva dana. Ursula fon der Lajen stigla u BiH: Odmah otputovala u posetu poplavljenoj Donjoj Jablanici Region 24. okt 2024 1 Region 24. okt 2024 1 Fon der Lajen u Skoplju poručila: Proširenje prioritet EK, ispunite preuzete obaveze Vesti 24. okt 2024 2 Vesti 24. okt 2024 2",Ursula fon der Lajen danas u Beogradu – moguće dodatne gužve u saobraćaju,2024-10-25
" Suđenje novinarki Pištaljke Snežani Đurić po krivičnoj tužbi generalnog sekretara Veslačkog saveza Srbije Vladimira Antića počelo je u Drugom osnovnom sudu u Beogradu. „Antić koji tužbom traži da novinarka bude osuđena na dve godine zatvora, nije odustao od tužbe jer, kako je naveo, to treba da bude ‘nauk svim novinarima u daljem radu'“, naveo je taj portal. Portal navodi da je Antić novinarku Đurić tužio zbog teksta o njegovoj tužbi protiv Pištaljke, a zatvorsku kaznu traži za nju jer je uz tekst objavljena i njegova fotografija iako je ta fotografija javno dostupna na zvaničnom sajtu Veslačkog saveza Srbije o čijim problemima je pisala „Pištaljka“ što je porvobitni povod spora. Pištaljka: Ustavni sud odbio da zaštiti uzbunjivača Borka Josifovskog Vesti 27. okt 2024 89 Vesti 27. okt 2024 89 „Vladimir Antić, koji je pre Snežane Đurić tužio i Pištaljku zbog pisanja o odmazdi koju je sprovodio nad uzbunjivačem, nije odustao od tužbe jer je, kako je tvrdio, uvređen tekstovima koji su zasnovani na tvrdnjama uzbunjivača, kao i da Pištaljka njemu lično nije poslala pitanja pre objavljivanja tekstova“, navela je „Pištaljka“ i ukazala da je tokom istraživanja pitanja slala Veslačkom savezu Srbije, ali nije dobila odgovore. Pored zatvorske kazne od dve godine, Antić tužbom traži i da se novinarka krivično osudi za uvredu i plati kaznu u iznosu od 450.000 dinara, kao i naknadu štete zbog „pretrpljenog duševnog bola usled povrede časti i ugleda“‘ u iznosu od 200.000 dinara, stoji u tekstu tog portala. „Pištaljka“ piše da je sudija Drugog osnovnog suda Zoran Sarić isključio javnost i advokate obe strane iz postupka mirenja – kako se naziva ponuda tužiocu da odustane od tužbe. Međutim, o tome nisu prethodno bili obavešteni advokati Pištaljke koji zastupaju novinarku Đurić. Ali, navodi taj portal, o tome jeste bio obavešten Aleksandar Ninković, advokat Vladimira Antića, i to na ročištu održanom u septembru kojem advokati Pištaljke nisu prisustvovali jer su ga prethodno odložili.",Pištaljka: Sekretar Veslačkog saveza traži da novinarka bude osuđena na dve godine zatvora,2024-10-30
"Foto: Arhiva Uprave policije Crne Gore Nekoliko bjelopoljskih familija pod strogom je policijskom prismotrom zbog bojazni da bi se Alija Balijagić (65) mogao osvetiti, saznaju Vijesti. Prema nezvaničnim informacijama, porodice koje su pod nadzorom navodno su dugo u zavadi sa Balijagićem, osumnjičenim da je u zaseoku Sokolac usmrtio brata i sestru Jovana (60) i Milenku Madžgalj (69). “Službenici Uprave policije čuvaju članove nekoliko porodica, s kojima je begunac imao verbalne ili brutalne fizičke sukobe. Neki od tih sukoba završavali su pred sudovima”, rekao je izvor iz Uprave policije za Vijesti. Balijagiću, prema njegovim rečima, ne bi bilo prvi put da se odmetne u divljinu, što je poznato policiji kao i njegov način života. “Opasan je, naoružan i vrstan strelac. Uspeo je da pobegne u teren koji poznaje u dušu. Šume su njegov prirodni zaklon, dobro se snalazi u planinama iznad Bijelog Polja, Pljevalja, Mojkovca, kao i u pograničnim oblastima sa Srbijom i Bosnom i Hercegovinom”, objašnjava sagovornik. Policija i vojska od 25. oktobra uveče traže šezdesetpetogodišnjeg Bjelopoljca zbog dvostrukog ubistva lovačkom puškom, u domu Madžgalja. Prethodno, danima su tragali za njim zbog sumnje da je krajem septembra obio kuću sugrađanina V. B. i iz nje ukrao dve puške. U danilovgradskom centru za forenziku utvrdili su da su brat i sestra Madžgalj života lišeni upravo iz jedne od tih pušaka. Njegovi biološki tragovi pronađeni su i na mestu zločina. Prema saznanjima Vijesti, Balijagić je nakon ubistava izvršio premetačinu u kući stradalih. Meštani oko Bijelog Polja i dalje u strahu od ubice: „Zatajili su, ovo nije smelo da se desi“ Region 29. okt 2024 0 Region 29. okt 2024 0 Crnogorska policija i vojska ne uspevaju da uđu u trag dvostrukom ubici Region 28. okt 2024 1 Region 28. okt 2024 1 “Tokom uviđaja konstatovano je da je Jovana Madžgalja ubio kroz prozor, a da je zatim upao u kuću i ispalio dva hica u njegovu sestru. Potom je izvršio premetačinu. Nije ukrao oružje koje je bilo u kući, ni novac, ali pretpostavljamo da je sa sobom odneo nešto municije i hrane. Saznali smo da je nakon ubistva Madžgalja, u istom selu, pokucao na vrata jedne vremešne žene. Nije mu otvorila, ali je ujutro videla da je ukrao jabuke sa stola ispred kuće. Sve to navodi na zaključak da se pripremio za nekoliko dana života u divljini”, rekao je jedan od sagovornika. Balijagić je, kako dodaje, sa dvadeset godina prvi put pobegao u šumu… “Zna gde su pećine i napuštene kolibe. To, ali i činjenice da nismo imali jasan trag za njim, što mu je dalo prednost, otežava potragu, ali verujemo da će ovaj begunac – ubica, silovatelj i razbojnik ipak biti pronađen”, tvrdi sagovornik iz policije. Kazao je Vijestima da policija čini sve da ga pronađe, uprkos utisku kod dela građana. “Kolege uz pomoć specijalnih vojnih snaga, čine sve da ga pronađu. Provjravana je svaka prijava. I ono što javnost ne vidi, a što je veoma važno – mi smo svesni rizika kojem su izložene kolege što čuvaju kuće u bjelopoljskim selima, recimo onih u kojima stanuju porodice koje su u zavadi sa Balijagićem ili kuću stradalih Madžgalja, ali to je sastavni deo našeg posla”, rekao je jedan od sagovornika. Policajac sa dugogodišnjim stažom, prisetio se hapšenja Balijagića davne 2003. godine. “I tada je za njim bila pojera, bio je naoružan i imao je mnogo municije. Nakon što je opkoljen na zemlji, a dok su ga specijalci iz helikoptera držali na nišanu, pobegao je ispod podvožnjaka, među građane, bacio pušku, podigao ruke u vis i povikao da se predaje. U stanici je rekao da je nedugo pre toga mogao ubiti trojicu kolega koji su ga tražili u jednom selu, jer ih je, kako je tvrdio, držao na nišanu iz sena u kom se krio. Tada je i rekao da se nikada više neće predati bez metka”, kazao je taj sagovornik Vijestima. Ni traga od ubice Stotinu sati traje potraga za ubicom iz Bijelog Polja. Traže ga kroz šume, drumovima, u napuštenim kućama, proveravaju ko prolazi automobilima kroz Vranešku dolinu… Osim u selima i katunima iznad Bijelog Polja, policijski i vojni specijalci za Balijagićem su tragali u brdima iznad Mojkovca, Kolašina, Pljevalja i Berana… Osim jednog traga – dva patrona pronađena petnaestak metara od kuće u kojoj je ubio nedužne Madžgalje, ništa ne ukazuje na pravac u kom je zločinac pobegao. Balijagić je, pokazali su dokazi izuzeti sa lica mesta, u petak 25. oktobra, oko 21.10 sati, u Sokocu ubio brata i sestru, a potom pobegao. Iz lovačke puške, najverovatnije petometke, pucao je u ljude koji su ga nekoliko sati prije toga nahranili i počastili rakijom. To je učinio samo nekoliko sati nakon što je policija, u potrazi za Balijagićem, obišla selo Sokolac i zaseok Zaboj u kom je kuća stradalih Madžgalja. Nakon što je pucao u leđa Jovanu Madžgalju, njegova sestra uspela je da pozove policiju i prijavi zločin. “Tada se veza prekinula. Ubio je i nju”, rekao je pre dva dana Vijestima brat ubijenih, Velibor Madžgalj. Razoružali porodicu ubijenih Tokom uviđaja policija je iz kuće u kojoj su ubijeni Jovan i Milenka Madžgalj, odnela oružje koje je bilo pod dozvolom. To je za Vijesti pre dva dana kazao jedan od njihove braće, Velibor Madžgalj. “Nas je policija razoružala, iako je to sve bilo pod dozvolom. Sad da dođe, mi se nemamo čim braniti, možda sekirom. Ne znam možemo li i sekiru da imamo. A njega nisu razoružali”, kazao je on.","Strah od osvete odbeglog ubice: „Opasan je, naoružan i vrstan strelac“",2024-10-30
" Uoči objavljivanja još jednog EU izveštaja o napretku na evropskom putu, Danica Vučenić sa evroparlamentarcem iz Hrvatske Gordanom Bosancem u ""Iza vesti"" razgovara o tome gde je Srbija iz perspektive Evropskog parlamenta i koji je bio kritierijum za izbor izvestioca za našu zemlju.",Gost „Iza vesti“: Evroparlamentarac Gordan Bosanac,2024-10-27
" Dve osobe su ubijene i još dve povređene u pucnjavi u predgrađu Skadra. Specijalna policija je, odmah, blokirala celo područje. Meta napada bio je Hamza Lici, jedan od pripadnika lokalnog mafijaškog klana. Ukupno 20 mrtvih u šest godina dugom ratu dva klana, prenosi rts.rs . Za sada nepoznati napadač zasuo je na prilazu Skadru rafalom iz „kalašnjikova“ automobil u kojem su se vozili Hamza Lici i Arlind Bušati, sinovi nekadašnjih zvaničnika opozicione Demokratske partije. Lici je odmah izdahnuo, dok je teško povređeni Bušati prebačen u skaradsku bolnicu. Obračun rivalskih klanova u Skadru, javljaju albanski mediji, dobio je i tragičnu dimenziju, pošto je automobil u kojem su se nalazile mete napada izgubio kontrolu i udario u motocikl koji je dolazio iz suprotnog pravca. Žena koja se vozila na motociklu je poginula, dok se lekari bore za život vozača. Nekoliko jedinica albanske specijalne policije postavilo je kontrolne punktove na nekoliko mesta u gradu u pokušaju da uhvate napadače. Hamza Lici je dvadeseta žrtva obračuna skadarskih rivalskih klanova Lici i Biljaljaj od 2018. godine. Serija obračuna počela je početkom 2018. godine kada je jedna osoba ubijena a osam ranjeno u eksploziji bombe postavljene u automobil Ljujzima Kule, da bi šest meseci kasnije policija pronašla telo automehaničara Mehdi Kavaje. Do kraja te godine, ubijeno je je još osam osoba. Pročitajte još: Slučaj nasilja nad ženom koji je potresao Severnu Makedoniju Region 30. okt 2024 1 Region 30. okt 2024 1 Strah od osvete odbeglog ubice: „Opasan je, naoružan i vrstan strelac“ Region 30. okt 2024 28 Region 30. okt 2024 28 Opozicija u Albaniji blokirala saobraćaj Region 29. okt 2024 2 Region 29. okt 2024 2","Obračun klanova u Skadru – dve osobe ubijene, dve u teškom stanju",2024-10-30
"/ilustracija Kompanija za teretni saobraćaj austrijskih državnih železnica, Rail Cargo Group saopštila je da je svoju mrežu proširila sa još jednom direktnom linijom, i to železničkom vezom TransFER između Beograda i luke Rijeka kao najvećeg teretnog terminala u Hrvatskoj preko koje se odvija 70 odsto pomorskog transporta robe iz i u Srbiju. Kompanija RCG iz Beča je 30. oktobra saopštila da će veza između intermodalnog kontejnerskog terminala NELT koji se nalazi u blizini Beograda i Aerodroma Nikola Tesla, i kontejnerskog terminala Jadranska kapija (AGCT) optimizirati logističke veze Srbije i Hrvatske i da se na taj način povezuju dva važna čvorišta u železničkom teretnom saobraćaju. Novom direktnom železničkom vezom TransFER, Rijeka će, kako se navodi, vremenom dobiti još veći značaj kao centralni robni terminal za srpsko tržište. Linijom TransFER Beograd-Rijeka upravljaće samostalno RCG i kontejnerski voz će saobraćati jednom do dva puta nedeljno u oba pravca sa kapacitetom od 76 standardnih TEU brodskih kontejnera (dvadeset stopa) po vozu, a prevoziće i veće kontejnere (40 i 45 stopa) za intermodalni teretni saobraćaj. Vesić: Srbija mnogo ulaže u železničku infrastrukturu Vesti 24. okt 2024 13 Vesti 24. okt 2024 13 Infrastruktura železnice: Nepoznate osobe presekle i oštetile kablove u stanici Novi Beograd Vesti 13. okt 2024 31 Vesti 13. okt 2024 31 „Direktnim povezivanjem sa železničkom mrežom Srbije RCG će moći da realizuje još efikasniji šinski prevoz robe za svoje mušterije i skrati vreme transporta. Na taj način mušterije mogu da maksimiziraju svoje logističke procese i koriste nove šanse u regionu“, saopštio je RCG. RCG je naveo da je strateškim merama na srpskom tržištu tokom proteklih godina godine znatno ojačao svoju poziciju na Zapadnom Balkanu. Nakon što je 2023. godine RCG u Beogradu osnovao svoju filijalu Rail Cargo kerijer sautist, usledilo je 2024. godine i osnivanje kompanije za železničku špediciju sa logističkom firmom Transfera iz Beograda. Kompanija RCG, koja je jedan od četiri dela austrijskih državnih železnica OeBB, godišnje preveze 78 miliona tona tereta neto.",Austrijske železnice pokrenule direktan kontejnerski voz između Beograda i riječke luke,2024-10-30
" Odbornik iz redova odborničke grupe ""Srbija protiv nasilja"" Radomir Đunić kazao je za  da mu nije dozvoljeno da uđe u zgradu Skupštine Grada Loznice i prisustvuje sednici zakazanoj za 10 časova danas. Dodao je da osim njega još petoro od ukupno osmoro članova njegove odborničke grupe nije pušteno u zgradu, kako kaže, na svoja radna mesta, pa najavljuje tužbe zbog diskriminacije. Podsetimo, Pred sednicu Skupštine Grada Loznice ispred ulaza u zgradu nastalo je komešanje, kada je narodni poslanik Aleksandar Jovanović Ćuta pokušao da uđe na sednicu. Okupljeni aktivisti pokušali su da kažu da Jovanović ima pravo da prisustvuje sednici kao narodni poslanik. Sednici neće moći da prisustvuje ni ekipa , jer nam je ranije odbijena akreditacija za praćenje sednice lokalnog parlamenta.","Šestoro odbornika Srbije protiv nasilja nije moglo na sednicu skupštine Loznice, najavljuju tužbe",2024-10-25
"/ Save nature and wildlife Vlada Srbije usvojila je danas Uredbu kojom se utvrđuje Prostorni plan područja posebne namene infrastrukturnog koridora železničke pruge Beograd–Niš i stvaraju uslovi za modernizaciju i rekonstrukciju postojeće železničke pruge na tri deonice – Velika Plana-Gilje, Paraćin–Stalać i Đunis–Trupale, ukupne dužine oko 109 kilometara. „Usvajanjem ovog prostornog plana, na ovim deonicama biće omogućeni uslovi odvijanja saobraćaja brzinama do 200 kilometara na čas i stvoreni uslovi za podizanje kvaliteta železničke infrastrukture E-70 i E-85 u Кoridoru 10, odnosno rekonstrukcija i modernizacija postojeće železničke pruge na deonici Velika Plana – Niš“, navodi se u saopštenju Vlade. Na deonici Velika Plana-Niš predviđena je dogradnja nekoliko devijacija koje odstupaju od postojeće trase, što će omogućiti saobraćaj brzine do 160 kilometara na čas. Kako je saopšteno, u skladu sa strateškim opredeljenjima Srbije, u daljim istraživanjima i kroz izradu odgovarajuće dokumentacije, moguće je formiranje koridora železničke pruge Beograd – Mladenovac – Niš – granica sa Severnom Makedonijom za brzinu do 200 kilometara na čas, koji će biti deo železničkog koridora „Puta svile” na teritoriji Srbije. Povezane vesti EBRD odobrila kredit od 50 miliona evra za hitnu sanaciju železničkih pruga u Srbiji Ekonomija 08. okt 2024 12 Ekonomija 08. okt 2024 12 Vučić: Pruga Beograd – Subotica biće otvorena 24. novembra Ekonomija 03. okt 2024 21 Ekonomija 03. okt 2024 21",Vlada usvojila uredbu o prostornom planu za prugu Beograd-Niš,2024-10-24
"Uprava Carina Sprečeno je krijumčarenje sportskih rukavica i druge opreme na Batrovcima, čija je vrednost procenjena na preko 12.000 evra, navodi se u saopštenju Uprava Carina. Kako se navodi, oko dva sata posle ponoći je za detaljan pregled na ulazu u zemlju izdvojen automobil, čiji je vozač prethodno tvrdio da nema ništa da prijavi. Uprava Carina Uprava Carina Uprava Carina Uprava Carina Uprava Carina Detaljnom kontrolom je utvrđeno da je prtljažnik automobila pun novih sportskih rukavica i druge opreme: 235 pari firmiranih sportskih rukavica (178 pari golmanskih marke “Reusch“, 57 pari skijaških marki “Reusch“ i “Bogner“), kao i 13 sportskih odevnih predmeta marke “Reusch“, saopšteno je. Sva neprijavljena roba je, piše Uprava Carina, privremeno zadržana do okončanja postupka pred nadležnim sudom. Evropol: U Bosni i Hrvatskoj uhapšeno 16 krijumčara migranata Vesti 24. okt 2024 0 Vesti 24. okt 2024 0",(FOTO) Na Batrovcima sprečeno krijumčarenje sportske opreme vredne preko 12.000 evra,2024-10-29
